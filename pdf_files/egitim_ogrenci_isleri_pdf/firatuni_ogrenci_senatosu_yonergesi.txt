ÖNLİSANS VE LİSANS PROGRAMLARI YATAY GEÇİŞ YÖNERGESİ
BİRİNCİ BÖLÜM

MADDE |1- (1) Bu Yönerge Fırat Üniversitesi önlisans ve lisans programlarına kurum içi,
kurumlararası ve yurt dışından yatay geçiş esaslarını düzenler.

(2) Bu Yönerge Fırat Üniversitesi önlisans ve lisans programlarına kurum içi, kurumlararası
ve yurt dışından yatay geçiş ile ilgili hükümleri kapsar.

MADDE 2-(1) Bu Yönerge, Yükseköğretim Kurumlarında Önlisans ve Lisans Düzeyindeki
Programlar Arasında Geçiş, Çift Anadal, Yan Dal ile Kurumlararası Kredi Transferi Yapılması
Esaslarına İlişkin Yönetmelik hükümlerine ve Fırat Üniversitesi Önlisans ve Lisans Eğitim Öğretim
ve Sınav Yönetmeliğine dayanılarak hazırlanmıştır.

MADDE 3- (1) Bu Yönergede geçen;

(a) Birim: Fakülte, yüksekokul, konservatuvar ve meslek yüksekokulunu,
(b) Birim Kurulu: Fakülte kurulunu, yüksekokul kurulunu ve meslek yüksekokulu kurulunu,
(c) Birim Yönetim Kurulu: Fakülte yönetim kurulunu, yüksekokul yönetim kurulunu, konservatuvar yönetim kurulunu ve meslek yüksekokulu yönetim kurulunu,
(ç) DGS: Önlisans programlarından lisans programlarına geçiş için Ölçme, Seçme ve Yerleştirme Merkezi (ÖSYM) tarafından yapılan Dikey Geçiş Sınavını,
(d) Diploma programı: Fakülte, yüksekokul, konservatuvar, meslek yüksekokulu veya
bölümlerin belirlenen yeterlilikleri sağlayan öğrencilere önlisans veya lisans diploması düzenlenen yükseköğretim programlarını,
(e) Düzey: Önlisans veya lisans diploma programlarından her birini,
(f) Eşdeğer diploma programı: İsimleri aynı olan veya ilgili yönetim kurulları tarafından içeriklerinin en az yüzde seksen oranında aynı olduğu tespit edilen diploma programlarını,
(g) Genel Not Ortalamasını (GNO): Öğrenci tarafından alınmış olan tüm derslerin, başarılıp başarılmadığına bakılmaksızın, derslerden kazanılan toplam puanın AKTS kredisine oranını,
(ğ) İntibak programı: Yatay geçiş yapılması halinde, geçiş yapılan diploma programının müfredatına uyum sağlamak amacıyla ilave ders ve uygulamalardan oluşan programı,
(h) Muafiyet ve intibak komisyonu: İlgili Dekanlık/Müdürlükçe bölümler bazında oluşturulan muafiyet ve intibak taleplerinin incelendiği en az üç öğretim üyesinden, yeterli öğretim üyesi bulunmayan birimlerde üç öğretim elemanından oluşan komisyonu,
(ı) Kurum içi yatay geçiş: Bir öğrencinin kayıtlı olduğu yükseköğretim kurumu içindeki aynı düzeydeki diğer diploma programına geçişini,
(i) Kurumlar arası yatay geçiş: Bir üniversite, yüksek teknoloji enstitüsü veya vakıflar tarafından bir üniversiteye bağlı olmaksızın kurulan meslek yüksekokullarından aynı düzeyde başka bir üniversite, yüksek teknoloji enstitüsü veya vakıflar tarafından kurulan bağımsız meslek yüksekokullarına yapılan geçişi,
(j) Merkezi Yerleştirme Sınavı (MYS): Yükseköğretime seçme ve yerleştirme için ÖSYM tarafından yapılan yükseköğretim kurumlarına giriş sınavlarını,
(k) Not çizelgesi: Öğrenim süresi içinde alınan derslerin, isim, kredi ve başarı notlarının topluca yazıldığı belgeyi,
(l) Senato: Fırat Üniversitesi Senatosunu,
(m)Taban puan: Bir yükseköğretim kurumunun diploma programına ÖSYM tarafından merkezi sınavla yerleştirilen en düşük puanlı öğrencinin giriş puanını,
(n) Üniversite: Fırat Üniversitesini,
(o) Yatay geçiş: Bir yükseköğretim kurumuna kayıtlı olan öğrencinin aynı düzeydeki diğer diploma programlarında öğrenime devam etme hakkı kazanmasını,
(ö) YÖK: Yükseköğretim Kurulunu,
(p) Yükseköğretim öğrenci veritabanı (YÖKSİS): YÖK bünyesinde tüm yükseköğretim kurumlarında önlisans, lisans ve lisansüstü düzeylerde öğrenim gören öğrencilerin bilgilerinin tutulduğu merkezi veri tabanını, ifade eder.

İKİNCİ BÖLÜM
Ortak Hükümler
Kontenjanlar

MADDE 4- (1) Kurumlar arası yatay geçiş, kurum içi yatay geçiş, yurt dışından yatay geçiş
kontenjanları, bu Yönergede yer alan esaslar çerçevesinde Birim Yönetim Kurullarının görüşü ve
Senato kararı ile belirlenir. MYS puanı ile Yatay Geçiş Kontenjanı ise her eğitim-öğretim yılı başında
YÖK tarafından, ara yarıyıl başlarındaki kontenjanlar ise Birim Yönetim Kurulu görüşü ve Senato
kararıyla belirlenir.

(2) Yatay geçiş kontenjanları ve ilgili diploma programının son dört yıla ait taban puanları
Akademik Takvimde tanımlı olan tarihte Üniversite internet sayfasından ilan edilir.

(3) Kurumlar arası yatay geçiş, yükseköğretim kurumlarının aynı düzeydeki eşdeğer diploma
programları arasında ve YÖK tarafından yayınlanan kontenjanlar çerçevesinde yapılır.

Geçişler

MADDE 5- (1) Önlisans ve lisans diploma programlarının hazırlık sınıfına; önlisans diploma
programlarının ilk yarıyılı ile son yarıyılına, lisans diploma programlarının ilk iki yarıyılı ile son iki
yarıyılına yatay geçiş yapılamaz.

(2) Öğrenci sadece tamamladığı dönemi takip eden döneme yatay geçiş başvurusu yapabilir.

(3) İkinci öğretim diploma programlarına kayıtlı öğrenci başarı bakımından bulunduğu sınıfın
ilk yüzde onuna girerek bir üst sınıfa geçmesi halinde birinci öğretim diploma programlarına
kontenjan dâhilinde yatay geçiş yapabilir.

(4) Bu Yönerge kapsamında geçiş yapan öğrencilerin yeni durumları, kayıt işlemi
tamamlanıp, geçiş ve intibak işlemleri kesinleştikten sonra en geç 15 (on beş) gün içinde Öğrenci
İşleri Daire Başkanlığı tarafından Yükseköğretim Öğrenci Veritabanı Sistemine (YÖKSİS) işlenir.
İlgili yılda/dönemde yatay geçiş başvurusu kabul edilerek kayıt yaptıran ancak eğitim-öğretim
dönemi başlamadan önce yatay geçiş hakkından vazgeçen öğrencilerin yatay geçiş işlemleri iptal
edilir. Bu öğrenciler yatay geçiş yapmış öğrenci kabul edilmez ve yatay geçiş başvurusu yaptıkları
yükseköğretim kurumuna geri dönerler. Bu öğrenciler yatay geçiş kaydını iptal ettirdikleri
yıl/dönemde başka bir yükseköğretim kurumuna yatay geçiş hakkı elde etmeleri durumunda yatay
geçiş yapabilirler. Bu durumdaki öğrenciler de bu madde hükümlerine göre YÖKSİS” işlenir.

(5) Açık veya uzaktan öğretimden diğer açık veya uzaktan öğretim diploma programlarına
yatay geçiş yapılabilir. Açık ve uzaktan öğretimden örgün öğretim programlarına geçiş yapılabilmesi
için, öğrencinin öğrenim görmekte olduğu programdaki Genel Not Ortalamasının 100 üzerinden 80
veya üzeri olması veya kayıt olduğu yıldaki merkezi yerleştirme puanının, geçmek istediği
üniversitenin diploma programının o yılki taban puanına eşit veya yüksek olması gerekir.

(6) Birinci veya ikinci öğretim diploma programlarından açık veya uzaktan eğitim veren
diploma programlarına yatay geçiş yapılabilir. Ancak geçiş yapan öğrenciler geçtikleri programın
ücretini öderler.

(7) Yükseköğretim lisans programına DGS ile kayıt yaptırmış öğrencilerin yatay geçiş
başvurularının değerlendirilmesinde MYS puanı olarak, öğrencinin DGS ile kayıt yaptırdığı lisans
programının kayıt yaptırdığı yıldaki MYS taban puanı dikkate alınır.

Başvuru şartları

MADDE 6- (1) Yatay geçiş başvuru şartları bu Yönergede yer alan esaslar çerçevesinde
belirlenir ve Akademik Takvimde belirtilen tarihte ilan edilir. Başvurular Akademik Takvimde
belirtilen tarihlerde yapılır.

(2) Kurumlar arası ve kurum içi yatay geçiş başvurularında öğrenci, kayıtlı bulunduğu
programda, tamamlamış olduğu dönemlere ait müfredatta belirtilen tüm dersleri almış ve tamamından
başarılı olmuş olmalıdır. Öğrencinin üst yarıyıllardan aldığı derslerde başarı şartı aranmaz.

(3) Kayıt dondurmuş olmak, yatay geçiş hakkından yararlanmak için engel teşkil etmez.

(4) Yabancı dil hazırlık sınıfı bulunan diploma programlarına yatay geçişle gelen öğrenciler
Yabancı Diller Yüksekokulu tarafından yapılan yabancı dil sınavından başarılı olmak ya da “Fırat
Üniversitesi Yabancı Dil Eğitim ve Öğretim Yönetmeliği”nde belirlenen ulusal veya uluslararası
geçerliliği olan sınavlardan Senato tarafından belirlenen asgari yeterlik puanını başvuru sırasında
belgelemek zorundadır. Yabancı dil sınavından başarılı olamayan ya da asgari yeterlilik puanına sahip
olmayan öğrenciler yabancı dil hazırlık sınıfına devam eder ve gerekli şartları sağladıktan sonra
intibak işlemleri yapılır.

(5) Özel yetenek sınavı ile öğrenci alan diploma programlarına yatay geçişlerde diğer şartların
yanı sıra yetenek sınavında başarılı olma şartı aranabilir.

(6) Başvurular ilan edilen koşullar çerçevesinde ilgili birimlerde ön incelemeye tabi tutulur.

İntibak işlemleri
MADDE 7-(1) Yatay geçiş hakkı kazanan öğrencilerin intibak programları, öğrencilerin yeni
akademik yarıyılda diğer öğrencilerle aynı tarihte derslere başlamalarını sağlayacak biçimde ilgili
bölüm/programın intibak komisyonu tarafından yapılır.

(2) Yatay geçiş başvurusu kabul edilen öğrencilerin daha önce kayıtlı oldukları diploma
programında almış oldukları derslerin muafiyet ve intibak işlemleri “Fırat Üniversitesi Muafiyet ve
İntibak İşlemleri Yönergesi” hükümlerine göre yapılır. İntibaklar, bölüm başkanlığının önerisi ve
Birim Yönetim Kurulu kararı ile kesinleşir.

(3) Bütün programlara yatay geçişlerde ders intibakları yapıldıktan sonra öğrenciye önceki
yarıyıllardan/yıllardan dersler aldırılabilir. Bu nedenle yarıyıl/yıl kayıpları oluşabilir.

ÜÇÜNCÜ BÖLÜM
Kurumlar Arası Yatay Geçiş
Kontenjanlar
MADDE 8- (1) Kurumlar arası asgari yatay geçiş kontenjanları her yıl; ikinci, üçüncü,
dördüncü ve beşinci sınıflar için ayrı ayrı olmak üzere, ÖSYM giriş genel kontenjanı 50 ve 50'den
az olan diploma programlarında 2; 51 ve 100 arası olan programlarda 3; 101 ve üzerinde olan diploma
programlarda ise 4 kişidir. Ancak ilgili birim kurulları, YÖK tarafından ilgili dönem için belirlenen
katsayıyı dikkate alarak ilave kontenjan belirleyebilirler. İlave kontenjan belirlenmesi halinde bu
kontenjanlar en geç Haziran ayının otuzuncu günü mesai bitimine kadar YÖK'e bildirilir. Önlisans
diploma programları için ikinci yarıyılda açılması istenen ilave yatay geçiş kontenjanları ise ilgili
kurul tarafından belirlenerek, en geç Aralık ayının otuz birinci günü mesai saati bitimine kadar
YÖK'e bildirilir.

Başvuru şartları
MADDE 9- (1) Öğrencinin, yatay geçiş başvurusunda bulunabilmesi için bir yükseköğretim
kurumunda kayıtlı olması gerekir.

(2) Yükseköğretim kurumlarında uluslararası öğrenci statüsünde kayıtlı olan öğrenciler
kurumlar arası yatay geçiş başvurusunda bulunamaz.

(3) Başvuru için, öğrencinin kayıtlı olduğu programda bitirmiş olduğu dönemlere ait
GNO'sunun, dörtlük sistemde en az 2.590, yüzlük sistemde ise en az 65 olması gerekir.

(4) Tıp, Diş Hekimliği ve Eczacılık Fakültelerimiz için öğrencinin kayıtlı olduğu programda
tamamladığı dönemlere ait GNO'sunun, dörtlük sistem için en az 2.93, yüzlük sistem için ise en aZ
75 olması gerekir. Ayrıca, Tıp Fakültesi ve Diş Hekimliği Fakültesi için öğrencinin üniversiteye
yerleştiği yıla ait MYS puanı, ilgili Fakültelerimizin o yıla ait MYS taban puanından en fazla 5 puan
düşük olmalıdır.

(4) Özel yetenek sınavı ile öğrenci alan diploma programlarına yapılacak başvurularda, ilgili
birim için Senato tarafından kabul edilmiş ilgili MYS taban puanı şartının sağlanmış olması gerekir.

(5) Öğrencinin geçiş yapmak istediği programın yatay geçiş için başvurulan yıl itibarıyla
ÖSYM Yükseköğretim Programları ve Kontenjanları Kılavuzunda belirtilen şartların yanı sıra varsa
mülakat ve benzeri diğer geçiş koşullarını yerine getirmiş olması zorunludur.

(6) Bir programın aynı anda hem birinci hem ikinci öğretimine başvurulabilir.

Başvuru şekli, tarihleri ve istenilen belgeler
MADDE 10- (1) Başvuruların nasıl ve hangi tarihlerde yapılacağı ile başvurularda istenilen
belgeler, Akademik Takvimde belirtilen tarihlerde Üniversitenin internet sitesinden ilan edilir.

(2) Başvuru koşullarını sağlamayan veya eksik belge ile yapılan başvurular değerlendirmeye
alınmaz. Başvurusu onaylanmayan adaylara e-posta ile gerekçeli bilgilendirme yapılır.

Değerlendirme
MADDE 11- (1) Yatay geçiş başvurularının değerlendirilmesi ve adayların yerleştirilmesi
bölüm/program başkanlığı tarafından yapılır, ilgili Birim Yönetim Kurulu tarafından karara bağlanır.

(2) Merkezi yerleştirme ile öğrenci alan programlara başvuran adayların
değerlendirilmesinde, adayın başvuru yaptığı MYS puan türünde aldığı puanı ile GNO puanının
100'lük karşılığı dikkate alınır. Dörtlük sistemde beyan edilen GNO puanlarının 100'lük sisteme
dönüştürülmesinde YÖK dönüşüm tablosu kullanılır.

(3) MYS puanı olmayan adaylar için, MYS puanı olarak bir yükseköğretim kurumunun ilgili
diploma programına (uzaktan eğitim ve ikinci öğretim programları dâhil) ÖSYM tarafından merkezi
sınavla yerleştirilen en düşük puanlı öğrencinin giriş puanı esas alınır.

(4) Adayın yatay geçişine esas alınacak Değerlendirme Puanı aşağıdaki eşitlikle hesaplanır:
Değerlendirme Puanı, MYS Puanı’nın 500 üzerinden normalize edilerek %50 ağırlıkla ve GNO’nun (Genel Not Ortalaması) 100 üzerinden normalize edilerek yine %50 ağırlıkla katkı sağlamasıyla hesaplanır. Formül şu şekildedir:
Değerlendirme Puanı = (MYS Puanı / 500) × 50 + (GNO / 100) × 50
Bu formül, öğrencinin merkezi yerleştirme sınavı (MYS) performansı ile akademik başarısını temsil eden genel not ortalamasının eşit oranlarda değerlendirilmesi esasına dayanır.

(5) Adaylar en yüksek Değerlendirme Puanından en düşüğe doğru sıralanır. Listenin başından
itibaren kontenjan sayısı kadar asıl aday olarak belirlenir. Başarı şartını taşıyan listedeki diğer adaylar
başarı sırasına göre yedek aday olarak Üniversitenin web sitesinde ilan edilir.

(6) İlan edilen kesin kayıt süresi içinde asıl adaylardan başvuru yapılmaması halinde, boş
kalan kontenjanlar için sırayla yedek adayların kesin kayıt talepleri alınır.

DÖRDÜNCÜ BÖLÜM
Kurum İçi Yatay Geçiş
Kontenjanlar
MADDE 12- (1) Bir birimin kendi bünyesindeki veya Üniversite içinde diğer birimlerin
bünyesindeki aynı düzeyde diploma programlarına kontenjanlar dâhilinde yatay geçiş yapılabilir.

(2) Kontenjan, her yıl için ilan edilen ÖSYM kılavuzunda öngörülen öğrenci kontenjanının
yıllık yüzde on beşini geçmeyecek biçimde dönemlere bölünerek ilgili Birim Yönetim Kurulları
tarafından karara bağlanır.

(3) İkinci yarıyıldan başlamak ve beşinci yarıyıl dâhil olmak üzere ilgili dönem ve program
için belirlenecek kontenjanlar ilgili Birim Yönetim Kurulu tarafından birim içi ve birimler arası
kontenjanlar olarak ayrı ayrı belirlenir.

(4) Aynı diploma programlarında birinci öğretimden ikinci öğretime kontenjan sınırlaması
olmaksızın yatay geçiş yapılabilir. Ancak, ikinci öğretim diploma programına geçiş yapan öğrenciler
ikinci öğretim ücreti öderler.

Başvuru şartları
MADDE 13- (1) Başvuru sırasında öğrencinin Üniversitede aynı düzeyde bir diploma
programına kayıtlı olması zorunludur.

(2) Kurum içi yatay geçiş kontenjanına uluslararası öğrenciler de başvurabilir. Bu
öğrencilerde de MYS puanı aranır.

(3) Öğrencinin kayıtlı olduğu programda bitirmiş olduğu dönemlere ait GNO'sunun lük
sistemde en az 3.00 olması gerekir.

(4) Üniversite bünyesindeki aynı düzeyde fakat farklı MYS puan türü ile öğrenci kabul eden
diploma programları arasında yatay geçiş başvurusu yapılabilmesi için, öğrencinin merkezi sınava
girdiği yıl itibarıyla geçmek istediği diploma programı için geçerli olan puan türünde aldığı MYS
puanının, geçmek istediği diploma programına eşdeğer yurt içindeki diğer üniversitelerin diploma
programlarının en düşük taban puanından az olmaması şartı aranır.

(5) Özel yetenek sınavı ile öğrenci alan diploma programlarına başvurularda, ilgili birim için
Senato tarafından kabul edilmiş MYS taban puanı koşulunun sağlanmış olması gerekir. Senato
tarafından belirlenecek MYS taban puanı koşulu her başvuru döneminde ilgili ilanda duyurulur.

(6) Öğrencinin geçiş yapmak istediği programın yatay geçiş için başvurulan yıl itibariyle
ÖSYM Yükseköğretim Programları ve Kontenjanları Kılavuzunda belirtilen şartlarının yanı sıra
varsa mülakat ve benzeri diğer geçiş koşullarını yerine getirmiş olması zorunludur.

Başvuru şekli ve tarihleri
MADDE 14- (1) Kurum içi yatay geçiş başvuruları, ilgili bölüm/program başkanlıklarına
yapılır. Başvuru usulü ve başvuru tarihleri Üniversitenin internet sayfasında ilan edilir.

Başvuru için gerekli belgeler
MADDE 15- (1) Başvurular web sayfasında istenen belgelerle yapılır. Koşulları sağlamayan
veya belgesi eksik olanların başvuruları değerlendirmeye alınmaz. Başvuru yapan adaylara yazılı
bildirim yapılmaz, sonuçlar Üniversitenin web sitesinden duyurulur.

Değerlendirme
MADDE 16- (1) Yatay geçiş başvurularının değerlendirilmesi ve adayların yerleştirilmesi
bölüm/program başkanlığı tarafından yapılır, ilgili Birim Yönetim Kurulu tarafından karara bağlanır.

(2) MYS ile öğrenci alan programlara başvuru yapan adayların değerlendirilmesinde, adayın
başvuru yaptığı alanın puan türünde ilgili MYS puanı dikkate alınır, başkaca ulusal veya uluslararası
diploma notu veya sınav sonuçları yerleştirmeye esas alınmaz.

(3) Özel yetenek sınavı ile öğrenci alan programlara yapılan başvurularda, diğer şartların yanı
sıra adayın başvuru yaptığı alanla ilgili yetenek sınavına girip başarılı olmuş olma şartı aranır.

(4) Adaylar en yüksek MYS puanından en düşüğe doğru sıralanır. Listenin başından itibaren
kontenjan sayısı kadar asıl aday olarak belirlenir. Başarı şartını taşıyan listedeki diğer adaylar başarı
sırasına göre yedek aday olarak Üniversitenin web sitesinde ilan edilir.

(5) İlan edilen kesin kayıt süresi içinde asıl adaylardan başvuru yapılmaması halinde, boş
kalan kontenjanlar için sırayla yedek adayların kesin kayıt talepleri alınır.

BEŞİNCİ BÖLÜM
Yurt Dışından Yatay Geçiş
Kontenjanlar
MADDE 17- (1) Yurt dışından yatay geçiş kontenjanları her yıl, her program için YÖK
tarafından belirlenen kurumlar arası yatay geçiş kontenjanlarının yarısını aşmayacak şekilde Birim
Yönetim Kurulunun önerisi ve Senato kararıyla belirlenir, YÖKSİS veri tabanına işlenerek YÖK'e
bildirilir.

Başvuru şartları
MADDE 18- (1) Yurt dışı üniversitelerden yapılan başvurularda öğrencinin yurtdışında
öğrenim gördüğü yükseköğretim kurumunun ve eğitimin yapıldığı programın önlisans veya lisans
diploması vermeye yetkili bir kurum olarak YÖK tarafından tanınması ve kayıtlı olduğu programının
yatay geçiş için başvurduğu önlisans veya lisans diploma programına eşdeğerliğinin Üniversite
tarafından kabul edilmesi şartı aranır.

(2) Öğrencinin kayıtlı olduğu programda bitirmiş olduğu dönemlere ait GNO” sunun dörtlük
sistemde en az 3,00, yüzlük sistemde en az 75 olması gerekir.

(3) Yurtdışında yükseköğretime başlayan öğrencilerin Üniversitedeki bir programa geçiş
başvurularının değerlendirilmesinde kullanılacak olan, MYS asgari puanları ile bunlara eşdeğerliği
kabul edilen sınavlar ve puanları, Üniversitenin yurtdışı yatay geçiş kontenjanları ile birlikte YÖK ve
Üniversite tarafından ilan edilir. Asgari puan şartını sağlamayan adayların başvuruları
değerlendirmeye alınmaz.

(4) Yurt dışındaki yükseköğretim kurumlarından yatay geçişte, yurt dışındaki aynı
yükseköğretim kurumundan bir programın her bir sınıfına geçiş yapabilecek öğrenci sayısı o
programın ilgili sınıfının yurt dışı kontenjanının yüzde 15'ini geçemez. Yüzde 15'in hesaplanmasında
1'in altındaki sayılar 1”e tamamlanır. Virgülden sonraki kısım 5'ten küçükse alttaki tam sayıya, 5 ve
yukarısında ise bir üst tam sayıya tamamlanır.

(5) Kuzey Kıbrıs Türk Cumhuriyeti dâhil yurt dışında kurulmuş olan yükseköğretim
kurumlarından yurt içindeki yükseköğretim kurumlarının başarı sıralaması şartı aranan programlarına
yatay geçişe ilişkin olarak YÖK, bu Yönerge hükümleri dışında ilave şartlar belirleyebilir. Yurt
dışındaki bir yükseköğretim kurumundan ülkemizdeki başarı sıralaması şartı aranan bir programa
yatay geçiş yapılabilmesi için;

(a) Öğrencinin yükseköğrenimine başladığı yıl, kayıtlı olduğu üniversitenin YÖK tarafından
esas alınan sıralama kuruluşlarının (Times Higher Education (THE), OS World University Rankings,
Academic Ranking of World Universities (ARWU) CWTS Leiden Ranking) en az üçünde ilk dört
yüzlük dilim içerisinde yer alması ve bu Yönergedeki yarıyıl/yıl/sınıf başarı şartlarını taşıması,

(b) İlk dört yüzlük dilim dışında kalan bir üniversitede kayıtlı olunması halinde;

(1) Ortaöğretimini Türkiye'de tamamlayanların, her halükarda MYS'ye girmiş ve kayıt yılı
itibarıyla başarı sıralaması şartı aranan programın ilgili puan türünde başarı sıralaması şartını
sağlamış olması,

(2) Ortaöğretiminin en az son iki yılını yurt dışında tamamlayanların, kayıt oldukları diploma
programının, hazırlık sınıfı hariç en az dört yarıyılını başarıyla geçmiş olması gerekir.

Başvuru şekli ve tarihleri
MADDE 19- (1) Yurt dışından yatay geçiş başvuruları, kurumlar arası yatay geçiş başvuruları
ile aynı tarihlerde ve aynı usul ile yapılır.

Başvuru için gerekli belgeler
MADDE 20- (1) Başvurular, Üniversite web sayfasında belirtilen belgelerle ilgili Birime
yapılır. Koşulları sağlamadığı için veya eksik belge nedeni ile başvurusu değerlendirmeye
alınmayanlar ile başvurusu değerlendirilen ve kabul edilmeyen adaylara yazılı bildirim yapılmaz,
sonuçlar Üniversitenin web sitesinde duyurulur. Bu durumlarda başvuru evrakı iade edilmez.

Değerlendirme
MADDE 21- (1) Yatay geçiş başvurularının değerlendirilmesi ve adayların yerleştirilmesi
bölüm/program başkanlığı tarafından yapılır, ilgili Birim Yönetim Kurulu tarafından karara bağlanır.

(2) Merkezi yerleştirme ile öğrenci alan programlara başvurularda, adayın başvuru yaptığı
MYS puan türünde almış olduğu MYS puanı (a), 100 puan üzerinden GNO'su ve B-500 alınarak
aşağıdaki eşitlik ile adayın Değerlendirme Puanı hesaplanır:

Değerlendirme Puanı, iki bileşenin eşit ağırlıklı ortalamasıyla hesaplanır. İlk bileşen, A değişkeninin B değişkenine oranının 50 ile çarpılmasıdır. 
İkinci bileşen ise öğrencinin genel not ortalaması (GNO) değerinin 100’e bölünerek yine 50 ile çarpılmasıdır. Bu iki değer toplanarak toplam değerlendirme puanı elde edilir.
Formül şu şekildedir:
Değerlendirme Puanı = (A / B) × 50 + (GNO / 100) × 50
Bu formül, A ve B ile tanımlanan bir performans ölçütü ile akademik başarıyı ifade eden GNO’nun yarı yarıya katkı sağladığı bir hesaplama yöntemidir.

(3) MYS puanı olmayan adaylar için, adayın geçerli SAT puanı (a), 100 puan üzerinden GNO'su ve B-800 alınarak aynı formül ile adayın Değerlendirme Puanı hesaplanır.

(4) Adaylar en yüksek Değerlendirme Puanından en düşüğe doğru sıralanır. Listenin başından
itibaren kontenjan sayısı kadar asıl aday olarak belirlenir. Başarı şartını taşıyan listedeki diğer adaylar
başarı sırasına göre yedek aday olarak Üniversitenin web sitesinde ilan edilir.

(5) İlan edilen kesin kayıt süresi içinde asıl adaylardan başvuru yapılmaması halinde, boş
kalan kontenjanlar için sırayla yedek adayların kesin kayıt talepleri alınır.

ALTINCI BÖLÜM
Merkezi Yerleştirme Puanı ile Yatay Geçiş
Kontenjanlar, başvuru ve yerleştirme usulü
MADDE 22- (1) Öğrencinin kayıt olduğu yıldaki MYS puanı, geçmek istediği diploma
programının taban puanına eşit veya yüksek olması durumunda, öğrenci, hazırlık sınıfı da dâhil olmak
üzere yatay geçiş için başvuru yapabilir.

(2) Bu madde kapsamındaki yatay geçiş işlemleri; “Yükseköğretim Kurumlarında Ön Lisans
ve Lisans Düzeyindeki Programlar Arasında Geçiş, Çift Anadal, Yan Dal ile Kurumlararası Kredi
Transferi Yapılması Esaslarına İlişkin Yönetmelik”in Ek Madde 1 hükmüne göre YÖK tarafından
yayınlanan “Güz ve Bahar Dönemi Ek Madde 1 Uygulama İlkeleri” çerçevesinde yürütülür.

(3) Ek Madde | kapsamında programa yatay geçişe ilişkin başvuru takvimi, öğrenci
kontenjanına ilişkin esaslar ile yatay geçişlere ilişkin usul ve esaslar YÖK tarafından tespit edilir.
Belirlenen usul ve esaslar uyarınca öğrencilerin başvuruları Üniversitenin ilgili kurulları tarafından
değerlendirilerek yatay geçişleri kabul edilir. Başvurunun kontenjandan fazla olduğu durumlarda
MYS puanı en yüksek adaydan başlayıp sıralanarak kontenjan kadar adayın yatay geçişi kabul edilir.

(4) Bu madde kapsamında eğitim gördüğü programdan farklı bir programa yatay geçiş yapan
öğrencilerin azami süreleri, programın azami süresinden kabul edildiği sınıf çıkartılarak hesaplanır.

YEDİNCİ BÖLÜM
Çeşitli ve Son Hükümler
Diğer yükseköğretim kurumlarından yatay geçiş
MADDE 23- (1) Milli Savunma Bakanlığı ve İçişleri Bakanlığına ve bağlı yükseköğretim
kurumlarında önlisans ve lisans düzeyinde öğretime devam eden öğrenciler kendi özel kanunlarınca
düzenlenen hükümler çerçevesinde ve bu Yönergenin konuyla ilgili hükümlerine uygun olarak diğer
yükseköğretim kurumlarına yatay geçiş yapabilirler.

(2) Bu kurumlardan 2547 sayılı Yükseköğretim Kanunu'nun 54 üncü maddesinde sayılan
filler nedeniyle, başarısızlık veya disiplinsizlik nedeni ile ilişiği kesilenler diğer yükseköğretim
kurumlarına yatay geçiş için başvuramazlar.

(3) İkinci fıkra kapsamına girmeyen bir gerekçe ile birinci fıkra kapsamındaki yükseköğretim
kurumlarından ilişiği kesilen öğrenciler, ilişiklerinin kesildiği tarihten itibaren iki yıl içinde diğer
yükseköğretim kurumlarına geçiş için başvurabilir. Bu başvurular kurumlararası yatay geçiş
hükümlerine göre değerlendirilir.

Özel durumlar
MADDE 24- (1) Kamu kurum ve kuruluşlarında asli ve sürekli kamu hizmetlerinde
görevlendirilenlerin, sürekli olarak bir başka yere atanmaları halinde, kendileri ile bakmakla yükümlü
oldukları çocukları ve eşleri, eşdeğer diploma programının, son sınıf veya son iki yarıyılı dışında her
sınıf veya yarıyılına eğitim-öğretim yılının başlamasından itibaren en geç bir ay içinde kayıtlı
oldukları diploma programına girişteki MYS puanları, Üniversitedeki diploma programının
yerleştikleri yıl itibariyle taban puanından daha yüksek olmak şartı ile kontenjan aranmaksızın
nakledilebilirler.

(2) Yurt dışındaki yükseköğretim kurumlarından yatay geçişte öğrencinin anne veya
babasının, devlet hizmetinde görevli ise görevinin sona ermesi sebebiyle Türkiye'ye dönmesi, işçi ise
kesin dönüş yapması halinde, yabancı dil sınıfı hariç en az bir yıl okumuş ve yılsonu sınavlarının
tamamını başarı ile vermiş olması yatay geçiş başvurusu için yeterlidir. Birim Yönetim Kurulu bu
yolla başvuran öğrencileri yurt dışından yatay geçiş kontenjanı kapsamı dışında değerlendirir.

(3) Türkiye'de hizmet görmekte olan yabancı diplomatların çocuklarının Üniversiteye
başvuruları, kontenjan şartı aranmaksızın Üniversite Yönetim Kurulu tarafından değerlendirilir.
Başvurunun kabul edilmesi halinde her bir öğrenci için gerekli intibak programı “Fırat Üniversitesi
Muafiyet ve İntibak İşlemleri Yönergesi” hükümlerine uygun olarak hazırlanır.

(4) Şiddet olayları ve insani kriz nedeniyle eğitim öğretimin sürdürülemez olduğu YÖK
tarafından tespit edilen ülkelerde öğrenim gören öğrenciler, Türkiye'deki yükseköğretim kurumlarına
yatay geçiş başvurusu yapabilirler.

(a) Öğrenciler yatay geçiş için gerekli tüm belgelere sahip olması durumunda birinci sınıf ve
son sınıf dâhil yatay geçiş yapabilir.

(b) Öğrencilerin başvurduğu bölümün, ilgili yılındaki ÖSYS kontenjanının 4010'unu
geçmemek kaydıyla yatay geçiş başvuruları, YÖK “Yurtdışından Öğrenci Kabulüne İlişkin Esaslar”
ile “Fırat Üniversitesi Önlisans ve Lisans Programları için Uluslararası Öğrenci Seçme ve Yerleştirme
Yönergesi” hükümlerine göre değerlendirilir.

Azami süre
MADDE 25- (1) “Ek Madde 1” kapsamında eğitim gördüğü programdan farklı bir programa
yatay geçiş yapan öğrencilerin azami süreleri, programın azami süresinden kabul edildiği sınıf
çıkartılarak hesaplanır. Bunun dışındaki tüm yatay geçişlerde azami süreler, “Fırat Üniversitesi
Muafiyet ve İntibak Yönergesi” hükümlerine göre değerlendirilir.

Yürürlük
MADDE 26- (1) Bu Yönerge Senato tarafından kabul edildiği tarihte yürürlüğe girer.

(2) Bu Yönergenin yürürlüğe girdiği tarihte, 11.08.2023 tarihine kadar yürürlükte olan “Fırat
Üniversitesi Önlisans ve Lisans Programları Yatay Geçiş Yönergesi” yürürlükten kalkar.

Yürütme
MADDE 27- (1) Bu Yönerge Fırat Üniversitesi Rektörü tarafından yürütülür.

Yönergenin Kabul Edildiği Senato Kararının Tarih ve Sayısı 11.08.2023 2022-2023/22.15