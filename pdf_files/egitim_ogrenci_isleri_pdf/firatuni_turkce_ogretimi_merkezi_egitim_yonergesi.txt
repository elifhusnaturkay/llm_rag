FIRAT ÜNİVERSİTESİ TÜRKÇE ÖĞRETİMİ UYGULAMA VE ARAŞTIRMA MERKEZİ EĞİTİM ÖĞRETİM YÖNERGESİ
BİRİNCİ BÖLÜM
Başlangıç Hükümleri
MADDE 1-(1) Bu Yönergenin amacı, Fırat Üniversitesi Türkçe Uygulama ve Araştırma Merkezinin
eğitim öğretim faaliyetlerini düzenlemek, Türkçe öğretimini etkili ve verimli bir şekilde gerçekleştirmek
amacıyla yöntem ve esasları belirlemektir.

MADDE 2- (1) Bu yönerge, Fırat Üniversitesi Türkçe Uygulama ve Araştırma Merkezinde yürütülen
eğitim öğretim faaliyetlerini, uygulama yöntemlerini ve bu kapsamda görev alan öğretim elemanlarının ve
öğrencilerin hak ve sorumluluklarını kapsar.

MADDE 3- (1) Bu yönerge, 4/11/1981 tarihli ve 2547 sayılı Yükseköğretim Kanununun 49. maddesi,
23/03/2016 tarihli ve 29662 sayılı Resmi Gazete'de yayımlanan Yükseköğretim Kurumlarında Yabancı Dil
Öğretimi ve Yabancı Dille Öğretim Yapılmasında Uyulacak Esaslara İlişkin Yönetmelik, 2547 Sayılı
Yükseköğretim Kanunun 5, 12, 14 ve 58. maddeleri ile 3.10.2013 tarih ve 28782 sayılı Fırat Üniversitesi
Türkçe Öğretimi Uygulama ve Araştırma Merkezi Yönetmeliğinin 5'inci maddesine dayanılarak
hazırlanmıştır.

MADDE 4- (1) Bu Yönergede geçen;
Bu yönergede geçen kavramlar belirli anlamları ifade eder. Eğitici Sertifikası, Fırat Üniversitesi Türkçe Öğretimi Uygulama ve Araştırma Merkezi (FÜ TÖMER) tarafından yabancılara Türkçe öğretimi amacıyla düzenlenen kurslar sonucunda verilen belgedir. FÜ TÖMER Otomasyonu ise yalnızca FÜ TÖMER tarafından çevrim içi olarak kullanılan yazılım sistemidir.
FÜ TÖMER, Fırat Üniversitesi Türkçe Öğretimi Uygulama ve Araştırma Merkezi'nin kısaltmasıdır. FÜ TÖMER-TYS ise bu merkezin düzenlediği Türkçe Yeterlik Sınavı’nı ifade eder. KAS, FÜ TÖMER tarafından uygulanan tüm Kur Atlama Sınavlarının genel adıdır. Kur Düzeyleri ifadesi, Avrupa Ortak Dil Ölçütleri Çerçeve Belgesi’ne göre planlanan (A1, A2, B1, B2, C1) seviyelerdeki eğitim programlarının her birini kapsar.
Kur kavramı, FÜ TÖMER’deki belirli bir öğrenim düzeyini ifade eder. Kursiyer, üniversite öğrencisi olmayan ancak kendi isteğiyle FÜ TÖMER’de Türkçe öğrenmek isteyen kişidir. Müdür, FÜ TÖMER Müdürünü, Öğrenci ise ön lisans, lisans ve lisansüstü öğrencilerini tanımlar. Rektör, Fırat Üniversitesi Rektörünü; Senato ise Fırat Üniversitesi Senatosunu ifade eder.
Sertifika, FÜ TÖMER’de Türkçe Hazırlık Kurslarını başarıyla tamamlayan ya da FÜ TÖMER-TYS sınavına katılan öğrenci veya kursiyerlere verilen resmi belgedir. TR-YÖS, Yükseköğretim Kurulu tarafından yapılan Yabancı Öğrenci Sınavı’nın kısaltmasıdır. Türkçe Hazırlık Kursları, FÜ TÖMER’in açtığı eğitim programlarının genel adıdır. Üniversite terimi Fırat Üniversitesi’ni, Yönetim Kurulu ise FÜ TÖMER Yönetim Kurulu’nu ifade eder. YTB ise Yurtdışı Türkler ve Akraba Topluluklar Başkanlığı anlamına gelir.

İKİNCİ BÖLÜM
Başvuru, kabul-kayıt
MADDE 5- (1) Kayıt için gerekli belgeler, başvuru süreci ve kabul koşulları Yönetim Kurulu kararı
ile belirlenir ve Merkezin internet sayfasında ilan edilir. Yetkili personel tarafından kontrolü yapılan ön
başvuruların kesin kayıt işlemleri tamamlanır. FU TÖMER'de açılan sınav ve kurslara yapılan başvurular
TÖMER'deki ilgili birimler tarafından yönetilir, uygulanır ve sonuçlandırılır.

(2) Öğretim dili tamamen veya kısmen Türkçe olan programlarda Türkçe hazırlık sınıfı uygulaması
zorunludur.

(3) Hazırlık sınıfından başarılı olan veya muafiyet alan öğrencilerin listesi FÜ TÖMER tarafından ilgili
ön lisans, lisans ve lisansüstü bölüm ve programlarına ders kayıtlarının yapılması için Üniversitenin Öğrenci
İşleri Daire Başkanlığına ve ilgili enstitülere bildirilir.

(4) Daha önce Türkçe hazırlık okumayan ve muafiyet sınavında başarılı olamayan Uluslararası
Öğrenci Kontenjanı ile Üniversiteye yerleşen tüm öğrencilerin (Türk Okulları Ortaöğretim kademelerinden
mezun veya sonradan vatandaşlığa geçenler dâhil) ön lisans, lisans ve lisansüstü bölüm ve programlardaki
derslerine başlayabilmeleri için FÜ TÖMER-TYS”ye girmeleri ve en az B2 düzeyinde not almaları gerekir.

(5) YTB, Yunus Emre Enstitüsü, Araştırma Üniversiteleri ve Fırat Üniversitesi Yönetim Kurulu
tarafından kabul edilen üniversitelerden alınmış Türkçe Sertifikalarına sahip öğrencilerin sertifikaları
doğrudan kabul edilir.

(6) FÜ TÖMER'de açılacak Türkçe Hazırlık OKurslarna yurt dışından başvuran
kursiyerlerin/öğrencilerin en az bir kur ücretini yatırmaları gerekmektedir. Kur ücretini yatırarak dekontunu
ibraz edenlere “Kabul Belgesi” düzenlenir. Kabul Belgesi alan öğrenci/kursiyer, kur ücretini yatırdığı tarihten
itibaren 60 gün içerisinde FU TÖMER'e kaydolup öğrenimine başlamak zorundadır. 60 gün içerisinde
herhangi bir kayıt işleminde bulunmayan ya da öğrenimine devam etmeyen öğrencinin kaydı silinir ve yatırdığı
kur ücreti iade edilmez. Çevrim içi açılacak olan kura yurt dışından başvuru yapan kursiyerlere ise Kabul
Belgesi düzenlenmez.

(7) Kurlar, en az 7 (yedi) kursiyer/öğrenci ile açılır. Bu sayının altında kayıt olduğunda kurs açılıp
açılmayacağına Yönetim Kurulu karar verir.

Ücretler
MADDE 6- (1) FÜ TÖMER Yönetim Kurulu tarafından her eğitim öğretim yılının başında (yıllık
olarak) önerilen ve Üniversite Yönetim Kurulu tarafından onaylanan sınavlar ve Türkçe kursları ile ilgili
ücretler TÖMER''in internet sayfasında ilan edilir.

(2) Fırat Üniversitesi öğrencileri için FÜ TÖMER-TYS ücretsizdir. Fırat Üniversitesi öğrencisi
olmayanların ise sınav ücretini yatırdığına dair dekontu sınav öncesinde FÜ TÖMER otomasyonuna
yüklemeleri gerekmektedir.

(3) İlgili kur ücreti dersler başlamadan ödenir ve ödeme dekontu FÜ TÖMER otomasyonuna yüklenir.

(4) Üniversiteye burslu yerleşerek eğitim dili Türkçe olan programlara kayıt yaptıran öğrencilerin burs
oranları Türkçe hazırlık sınıflarında da geçerlidir.

ÜÇÜNCÜ BÖLÜM
Eğitim Öğretim Faaliyetleri/Görev ve Sorumluluklar
Eğitim programları
MADDE 7- (1) FÜ TÖMER, Türkçenin eğitimi ve öğretimi için belirlenen müfredatlara göre eğitim
programları hazırlar. Eğitim programları, dil becerilerinin geliştirilmesi amacıyla dinleme, konuşma, okuma
ve yazma temel dil becerilerini içermektedir.

(2) FÜ TÖMER Yönetmeliğinin 5. maddesinin ((f) bendine dayanarak FÜ TÖMER tarafından
yabancılara Türkçe öğretimi alanında eğitici sertifikalarına yönelik kurslar açılır.

Kur düzeyleri
MADDE 8- (1) FÜ TÖMER'de düzenlenen kurlar; başlangıç, orta ve ileri düzey olarak üç kademeye
ayrılır. Her düzeyin içeriği, dil öğreniminde farklı hedeflere yönelik olarak belirlenir.

(2) FÜ TÖMER'de Al, A2, BI, B2 ve CI olmak üzere beş kur düzeyi bulunmaktadır. İlgili
kursiyer/öğrenci her düzeyde 6 hafta boyunca 150 ders saatinden oluşan eğitime tabi tutulur.

(3) İlgili dersler dinleme, konuşma, okuma ve yazma eğitimine yönelik becerilerden oluşur.

(4) YTB tarafından burs verilerek FÜ TÖMER”de öğrenimine devam eden öğrenciler toplamda 960
saatlik Türkçe öğrenimine ve 200 saatlik Akademik Türkçe ve Konuşma Kulübü öğrenimine tabi tutulurlar.

(5) FÜ TÖMER'de ihtiyaç duyulması durumunda çevrim içi Türkçe kursları düzenlenir.

Eğitim materyalleri
MADDE 9- (1) Eğitimde kullanılacak materyaller, güncel kaynaklardan ve eğitim teknolojilerinden
faydalanılarak hazırlanır. Materyal seçiminde öğrencilerin ihtiyaçları ve öğrenme eğilimleri göz önünde
bulundurulur.

(2) İlgili materyaller ve kullanılacak kitaplar, öğretim elemanlarının önerisi doğrultusunda FÜ
TÖMER Yönetim Kurulunca belirlenerek kabul edilir.

Ölçme ve değerlendirme
MADDE 10- (1) Öğrencilerin öğrenim düzeyleri, dönem sonunda gerçekleştirilen yazılı ve sözlü
sınavlar ile değerlendirilir. Öğrencilerin gelişim düzeyleri ara değerlendirme yöntemleriyle düzenli olarak
takip edilir.

Öğretim elemanlarının seçimi
MADDE 11- (1) FÜ TÖMER'de görev alacak öğretim elemanları, dil eğitimi alanında uzman olan
akademik personeller arasından seçilir; ancak ihtiyaç olması durumunda ders ücreti karşılığı personeller de
görevlendirilebilir.

Görevler
MADDE 12- (1) Öğretim elemanlarının görevleri:
(a) Eğitim programlarının uygulanmasını sağlamak,
(b) Öğrencilere bireysel destek sunmak,
(c) Eğitimde kullanılan materyalleri güncellemek ve geliştirmek,
(ç) Eğitim sürecinde ölçme ve değerlendirme faaliyetlerini yürütmek.

Öğrenci hakları ve sorumlulukları
MADDE 13- (1) FÜ TÖMER öğrencileri, üniversitenin diğer öğrencileriyle eşit eğitim hakkına
sahiptir. FÜ TÖMER öğrencileri hazırlık kurlarına kayıt yaptırıp devam ettikleri sürece öğrencilik haklarından
faydalanabilirler.

(2) Öğrenciler, eğitim süreçlerine aktif katılım göstermek, derslere düzenli olarak katılmak ve verilen
ödevleri zamanında tamamlamakla yükümlüdürler.

Türkçe hazırlık programı eğitim öğretim süresi
MADDE 14- (1) Türkçe Hazırlık Programında normal öğrenim süresi bir, azami öğrenim süresi iki
akademik yıldır. Kayıtlı öğrenciler birinci yılın sonunda Türkçe hazırlık programında başarılı olamamaları
durumunda takip eden akademik yılda Türkçe hazırlık programına devam etmek zorundadırlar. Bu sürede de
(iki akademik yılsonund(a) başarısız olan öğrenciler için 2547 Sayılı Yükseköğretim Kanunun 44”üncü
maddesinde zorunlu İngilizce hazırlık programı için öngörülen hükümler uygulanır.

(2) Geçerli bir mazeret bildiren kursiyer/öğrenci Yönetim Kurulu kararı ile geçici izinli sayılabilir.
Geçici izinli sayılma süresi en fazla 90 gündür. İzin sonrası kaydını etkinleştiren öğrenci, kaldığı kurdan
itibaren öğrenimine devam eder. Kayıt dondurma süresini aşan öğrencinin ilgili kurdaki kaydı silinir. FÜ
TÖMER'de ilgili kurda öğrenimin devam etmemesi halinde öğrenci/kursiyer yeni dönemde kaldığı kurdan
öğrenimine başlar.

DÖRDÜNCÜ BÖLÜM
Sınav Yönergesi
Sınavlar
MADDE 15- (1) FÜ TÖMER'de uygulanan sınavlar:
(a) Fırat Üniversitesi TÖMER-Türkçe Yeterlik Sınavı,
(b) Kur Atlama Sınavları.

(2) İlgili sınavlar; FÜ TÖMER veya Fırat Üniversitesinde öğrenim görmek isteyen öğrencilere ya da
Türkçe sertifikası almak isteyen öğrencilere/kursiyerlere uygulanır ve bu sınavlar sonucunda Türkçe dil
yeterliklerinin hangi seviyede olduğu belirlenir.

(3) İlgili sınavlar FÜ TÖMER Yönetim Kurulu tarafından belirlenen bir “Sınav Komisyonu”nca
yürütülür.
FÜ TÖMER sınav komisyonu

MADDE 16- (1) Yönetim Kurulu tarafından belirlenen ve üç öğretim elemanından oluşan FÜ
TÖMER-TYS ve KAS için bir “Sınav Komisyonu” oluşturulur.

(2) FÜ TÖMER Yönetim Kurulu tarafından belirlenen “Sınav Komisyonu” ilgili sınavlara hazırlık
yapmak, uygulamak ve yönetmekle yükümlüdür.

(3) Sınav Komisyonu tarafından dönem içinde yapılacak olan FÜ TÖMER-TYS ve KAS”ın tarihleri
belirlenir. Sınavlar sınav yapılmadan en az yedi (7) gün önce resmi internet sitesi ve sosyal medya aracılığıyla
öğrencilere duyurulur.

(4) Sınav sonuçları adaylara resmi internet sitesinden duyurulur. Öğrenciler/kursiyerler, sınav
puanlarına FÜ TÖMER'”'in otomasyon sistemi üzerinden ulaşır.

(5) İlgili komisyon sınavlara yönelik usulüne uygun ve itiraz süresi içerisinde yapılan itirazları ve
mazeretleri değerlendirmekle yükümlüdür.

Sınav Türleri
FÜ TÖMER-TYS (Fırat Üniversitesi TÖMER-Türkçe Yeterlik Sınavı)

MADDE 17- (1) Eğitim öğretim döneminin başında yapılacak olan bu sınav, Fırat Üniversitesi
Senatosu tarafından belirlenen akademik takvime göre gerçekleştirilir. Bundan sonra yapılacak olan diğer FÜ
TÖMER-TYS'ler FÜ TÖMER Yönetim Kurulu tarafından belirlenen tarihlerde yapılır.

(2) Öğrenciler, Diller için Avrupa Ortak Öneriler Çerçevesine göre hazırlanan “FÜ TÖMER-TYS”ye
tabi tutulurlar. FÜ TÖMER-TYS”de okuma, dinleme, konuşma ve yazma becerilerine yönelik açık uçlu ya da
çoktan seçmeli sorular sorulur. Bu dört temel beceri toplam 100 (yüz) puan üzerinden değerlendirilir. Her
becerinin sınavı etkileme oranı ise “025'tir.

(3) FÜ TÖMER-TYS'de konuşma sınavı en az üç kişiden oluşturulan konuşma sınavı komisyonu
tarafından gerçekleştirilir. İlgili kursiyere/öğrenciye komisyonun her üyesi tarafından sorular yöneltilir ve
verilen puanların ortalaması alınır.

(4) FÜ TÖMER-TYS, yurt içinden veya yurt dışından FÜ TÖMER’e başvuran öğrenci ve kursiyerlerin Türkçe dil seviyesini belirlemek amacıyla uygulanır. Sınav tarihleri, öğrencilerin veya kursiyerlerin Fırat Üniversitesi’ne kayıt oldukları tarihlere göre farklılık gösterebileceğinden, FÜ TÖMER Yönetim Kurulu tarafından belirlenir. Ayrıca her ayın ikinci çarşambasında düzenli olarak FÜ TÖMER-TYS sınavı gerçekleştirilir.
Sınav sonucunda adayın Türkçe yeterlilik seviyesi belirlenir. Eğer öğrencinin Türkçe seviyesi, bağlı olduğu birim tarafından yeterli görülürse, öğrenci FÜ TÖMER öğretiminden muaf tutulur ve doğrudan kendi bölümünde ön lisans, lisans veya lisansüstü programına başlar. Ancak Türkçe seviyesi yeterli olmayan öğrenci, sınav sonucuna göre belirlenecek kur düzeyinden itibaren FÜ TÖMER eğitimine başlamakla yükümlüdür.
Bu sınava giren öğrenciler veya kursiyerler, aldıkları puana göre aşağıdaki kur seviyelerine yerleştirilir:

A1 seviyesi: 0–30 puan
A2 seviyesi: 31–45 puan
B1 seviyesi: 46–60 puan
B2 seviyesi: 61–75 puan
C1 seviyesi: 76–100 puan

(5) Sınav sonucunda; Türkçe yeterlik seviyesini CI düzeyinde sağlayan öğrenci, FÜ TÖMER'de
Türkçe öğreniminden muaf tutularak kendi bölümündeki ön lisans/lisans/lisansüstü öğrenimine başlar. B2
düzeyindeki puan aralığına sahip olan öğrenci ise hem TÖMER öğrenimine hem de Fırat Üniversitesinde
öğrenim göreceği bölümüne devam eder. B2 düzeyinin altında kalan öğrenci ise B2 düzeyine ulaşana kadar
yalnızca FÜ TÖMER'deki Türkçe öğrenimine devam eder.

(6) FÜ TÖMER-TYS/ye giren öğrencinin/kursiyerin ilgili Türkçe yeterlik düzeyine ait sertifikasını
sınava girdiği tarihten itibaren | (bir) yıl içerisinde alması gerekmektedir.

Kur atlama sınavı
MADDE 18- (1) FÜ TÖMER'de Türkçe Hazırlık Kurslarına katılan öğrenciler/kursiyerler, her
düzeyde dinleme, okuma, yazma ve konuşma becerilerinden “Kur Ara Sınavı” ve “Kur Bitirme Sınavı” olmak
üzere yalnızca yüz yüze gerçekleştirilen iki sınava girerler. Bu sınavlarda başarısız olan öğrenciler/kursiyerler
“Kur Telafi Sınavı”na girerler.

(a) Kur Ara Sınavı, öğrencilerin/kursiyerlerin belirli bir düzeyde ne kadar ilerleme kaydettiklerini
görmek amacıyla yapılır.
(b) Kur Bitirme Sınavı, öğrencinin/kursiyerin o düzeyi tamamlayıp başarılı olup olmadığını belirlemek
için düzenlenir.
(c) Kur Telafi Sınavı ise öğrencinin/kursiyerin Kur Ara Sınavı ve Kur Bitirme Sınavının ortalamasından
70 puan alamaması halinde uygulanır.

Her iki sınav da öğrencilerin genel dil becerilerini ölçmeyi amaçlar. Kur sınavlarının değerlendirme
ağırlıkları ise şöyledir:
Kur Ara Sınavı, öğrencinin/kursiyerin genel başarı notunun %40'ını oluşturur.
Kur Bitirme Sınavı, genel başarı notunun %60'ı üzerinden değerlendirilir.
Kur Telafi Sınavı ise öğrencinin/kursiyerin dört (4) beceriden toplamda 70 puan alması halinde başarılı
sayılacağı sınav türüdür.

(2) FÜ TÖMER'de uygulanan değerlendirme sistemine göre:

(a) İki sınav sonucunun toplam puanı 70 ve üzeri olan öğrenciler/kursiyerler başarılı sayılır ve bir üst kura geçmeye hak kazanırlar.
(b) İki sınav sonucunun toplam puanı 70 puanın altında kalan öğrenciler/kursiyerler ise başarısız sayılırlar.
(c) Başarısız sayılan öğrencilere/kursiyerlere “Kur Telafi Sınavı” adıyla son bir sınav hakkı tanınır ve
ilgili sınavdan 70 puan ve üzeri alanlar öğrenimlerine bir sonraki kurdan devam eder. Sınav sonucunda
başarısız olan öğrenciler/kursiyerler, kur ücretini tekrar ödeyerek ilgili düzeyi yeniden almak zorundadırlar.
Başarısız olduktan sonra öğrenimine başka bir eğitim öğretim yılında devam etmek isteyen öğrenci, o dönemki
kur ücretlerine tabi olur.
(d) FÜ TÖMER'de kur atlama sınavı için kursiyerlerden herhangi bir ücret talep edilmez. Bu sınav,
öğrencinin dil seviyesini hızlı bir şekilde belirleyip bir üst kura geçiş yapabilmesi amacıyla yapılır ve
ücretsizdir.

İtirazlar
MADDE 19- Öğrenci/kursiyer, FÜ TÖMER-TYS ve KAS'tan herhangi birine resmi internet
sitesinden sonuçların ilan edilmesinin ardından üç (3) iş günü içerisinde FÜ TÖMER Müdürlüğüne yazılı
dilekçe vermek suretiyle itirazda bulanabilir.

(2) İtirazlar “Sınav Komisyonu” tarafından en geç üç (3) iş günü içinde incelenerek karara bağlanır.
Komisyon, kararı yazılı olarak kursiyere bildirir.

BEŞİNCİ BÖLÜM
Devam durumu ve ilişik kesme
MADDE 20- (1) Kursiyerler/öğrenciler her kurda verilen derslerin 9680'ine (120 ders saati) devam
etmek zorundadır.

(2) Devamsızlığı 9020'yi (30 ders saati) aşan kursiyerlerin/öğrencilerin devamsız olduğu günlerini
belgeleyen bir mazeret sundukları takdirde mazeret süresi devamsızlık süresinden düşürülür.

(3) Devam koşullarına uymayan öğrenciler/kursiyerler, bağlı bulunduğu kurdan başarısız sayılır.
Devamsızlık nedeniyle başarısız sayılan kursiyere/öğrenciye daha önce yatırmış olduğu kur ücreti iade
edilmez. Öğrenci/kursiyer talep etmesi durumunda kur ücretini tekrar yatırarak öğrenimine devam eder.

(4) Madde 21'de belirtilen mazeretlere sahip olan öğrenci/kursiyer, bir dilekçe ile FÜ TÖMER'e
başvurur. İlgili dilekçe, Yönetim Kurulu tarafından değerlendirilerek karara bağlanır ve kursiyere bildirilir.

(5) Yönetim Kurulu tarafından farklı bir karar verilmedikçe kurs ücretini ödemeyen
kursiyerlerin/öğrencilerin kursla ilişkisi kesilir.

Haklı ve Geçerli Nedenler
MADDE 21- (1) Fırat Üniversitesi Haklı ve Geçerli Nedenler Yönergesinin ilgili hükümleri uygulanır.

(2) Öğrenci/kursiyer, ikamet işlemlerinden dolayı derslerine ya da sınavlarına katılamadığı takdirde
durumunu belgelendirmek zorundadır.

(3) Yönetim Kurulu tarafından mazeretleri kabul edilen ve mazeret sınavı hakkı tanınan öğrenciler,
FU TÖMER Müdürlüğü tarafından belirlenen gün, yer ve saatte sınav haklarını kullanabilirler.

Disiplin
MADDE 22- (1) Eğitim öğretim sürecinde kurum ve sınıf düzenini bozacak davranışlarda bulunanlar
hakkında 2547 sayılı Yüksek Öğretim Kanununun 54. Maddesindeki hükümler uygulanır.

ALTINCI BÖLÜM
Son Hükümler
MADDE 23- (1) Bu Yönerge, Fırat Üniversitesi Senatosu tarafından kabul edildiği tarihten itibaren
yürürlüğe girer.

Hüküm Bulunmayan Haller
MADDE 24-(1) Bu yönergede hüküm bulunmayan hallerde ilgili diğer mevzuat hükümleri ile Senato
kararları uygulanır.

MADDE 25- (1) Bu Yönerge hükümleri Fırat Üniversitesi Rektörü tarafından yürütülür.

Yönergenin Kabul Edildiği Senato Kararının Tarih ve Sayısı 02.12.2024 2024-2025/4.25