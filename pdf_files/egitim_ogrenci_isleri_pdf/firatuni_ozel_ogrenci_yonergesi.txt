

--- Sayfa 1 ---
ÖZEL ÖĞRENCİ YÖNERGESİ

BİRİNCİ BÖLÜM
Başlangıç Hükümleri

Amaç ve kapsam

MADDE 1- (1) Bu Yönergenin amacı; önlisans ve lisans düzeyinde özel öğrenci statüsünde,
yurt içi ve yurt dışı farklı yükseköğretim kurumlarında kayıtlı olup Fırat Üniversitesinde ders alacak
öğrenciler ile başka bir yükseköğretim kurumundan ders alacak Fırat Üniversitesi öğrencilerinin
başvuru, kabul, eğitim-öğretim ve not transferi süreçlerine ilişkin usul ve esasları düzenlemektir.

(2) Bu Yönerge; Fırat Üniversitesinin taraf olduğu önlisans ve lisans düzeyindeki özel öğrenci
süreçlerini kapsar.

Dayanak

MADDE 2- (1) Bu Yönerge, 2547 sayılı Yükseköğretim Kanunu'nun 14 üncü maddesi ile
Yükseköğretim Kurulu Başkanlığı tarafından 24 Nisan 2010 tarih ve 27561 sayılı Resmi Gazete'de
yayımlanmış olan “Yükseköğretim Önlisans ve Lisans Düzeyindeki Programlar Arasında Geçiş, Çift
Ana Dal, Yan Dal ile Kurumlar arası Kredi Transferi Yapılması Esaslarına İlişkin Yönetmelik”in 22
inci maddesine dayanılarak hazırlanmıştır.

Tanımlar

MADDE 3- (1) Bu Yönergede geçen;

a) Birim: Fırat Üniversitesi fakülte, yüksekokul, konservatuvar ve meslek yüksekokulunu,

b) Birim yönetim kurulu: Fakültelerde fakülte yönetim kurulunu, yüksekokullarda
yüksekokul yönetim kurulunu, devlet konservatuvarında devlet konservatuvarı yönetim kurulunu,
meslek yüksekokullarında meslek yüksekokulu yönetim kurulunu,

© Eşdeğer program: İsimleri aynı olan veya ilgili kurullar tarafından içeriklerinin en az yüzde
sekseninin aynı olduğu tespit edilen ve aynı düzeydeki diploma programlarını,

ç) Gelen özel öğrenci: Başka bir yükseköğretim kurumu öğrencisi olup Fırat Üniversitesinde
özel öğrenci statüsünde ders alan öğrenciyi,

d) Giden özel öğrenci: Fırat Üniversitesi öğrencisi olup başka bir yükseköğretim kurumundan
özel öğrenci statüsünde ders alan öğrenciyi,

& Özel öğrenci: Bir yükseköğretim kurumunda kayıtlı öğrenci olup, farklı bir yükseköğretim
ortamı, kültürü, kazanımı edinmek isteyen veya sağlık ve benzeri nedenlerle kayıtları kendi
kurumlarında kalmak şartıyla farklı bir yükseköğretim kurumunda eğitime devam etme imkânı
tanınan öğrenciyi,

#) Rektör: Fırat Üniversitesi Rektörünü,

g&) Senato: Fırat Üniversitesi Senatosunu,

) Üniversite: Fırat Üniversitesini,

h) Üniversite Yönetim Kurulu: Fırat Üniversitesi Yönetim Kurulunu, ifade eder.

İKİNCİ BÖLÜM
Ortak Hükümler, Başvuru Şartları, Gerekli Belgeler

Ortak hükümler

MADDE 4- (1) Yükseköğretim kurumlarında kayıtlı öğrencilere kayıtlı oldukları programa
eşdeğer programlarda; fiziksel alt yapı, öğretim elemanı sayısı yeterliliği ve programların eğitim
uygunluğu vb. hususlar dikkate alınarak ilgili birim yönetim kurulunun teklifi ve Senatonun kararı
ile özel öğrencilik statüsünde öğrenim görme izni verilebilir.

(2) Özel öğrencinin, kayıtlı olduğu yükseköğretim kurumundaki öğrencilik hakları devam
eder. Ancak, ders aldığı kurumun diploma, derece ve statüye yönelik haklarından yararlanamaz.

Sayfa 1/5


--- Sayfa 2 ---
FIRAT A Se PE N
ÜNİVERSİTESİ Özel Öğrenci Yönergesi

(3) Özel öğrencilerin bir yarıyılda alabilecekleri derslerin kredileri toplamı, ilgili kurumun
Eğitim-Öğretim ve Sınav Yönetmeliğinde belirlenen bir yarıyılda alınabilecek maksimum kredi
sınırını aşamaz.

(4) Özel öğrencinin; derslere devam, sınav ve başarı durumu özel öğrenci olarak ders aldığı
yükseköğretim kurumunun iç mevzuatına göre değerlendirilir.

(5) Özel öğrencilikte geçen süre, öğrencinin kayıtlı olduğu programın öğrenim süresinden
sayılır.

(6) Özel öğrencinin kayıt dondurma talebi kayıtlı olduğu yükseköğretim kurumu tarafından
değerlendirilir.

(7) Zorunlu hazırlık sınıfına özel öğrenci gönderilmez ve kabul edilmez.

(8) Öğretim dili Türkçe olan programlarda öğrenim gören öğrencilerin, öğretim dili yabancı
dil olan programlardan ders alabilmeleri için ilgili mevzuata göre yabancı dil düzeylerinin yeterli
olduğunu belgelemeleri gerekir.

(9) Kısmen veya tamamen yabancı dil ile eğitim verilen programlardan Türkçe eğitim verilen
programlara özel öğrenci gönderilmez ve kabul edilmez.

(10) Özel öğrenci, katkı payı/öğrenim ücretini kayıtlı olduğu üniversiteye öder.

(11) Özel öğrencilik imkânından bir program süresince en fazla iki yarıyıl yararlanılır. Bu
süre, öğrencinin talebi ve ancak aşağıdaki şartlar çerçevesinde Yükseköğretim Kurulu kararıyla
uzatılabilir:

a) Öğrencinin, yükseköğretim kurumuna yerleşmesinden sonra eğitimi sebebiyle ikamet
edilen ilde tedavisi mümkün olmayan ciddi bir hastalık teşhisi konulduğunun ya da var olan hastalığın
ilerlediğinin devlet hastanesi veya devlet üniversitesi hastanesinden alınmış sağlık kurulu raporu ile
belgelenmiş olması,

b) Öğrencinin, maruz kaldığı darp, şiddet gibi fiiller sebebiyle öğrenimini kayıtlı olduğu
yükseköğretim kurumunda devam ettirmesinin mümkün olmadığına ilişkin üniversite yönetim
kurulunun teklifinin olması gerekir.

c) Süre uzatma başvurusu öğrencinin kayıtlı olduğu yükseköğretim kurumuna yapılır.

(12) Yurt dışındaki yükseköğretim kurumlarında eğitim alan Türk vatandaşı öğrenciler, özel
öğrencilik imkânından en fazla iki dönem yararlanabilir.

(13) Yaz öğretimi kapsamında özel öğrenci olarak ders alacak öğrencilere derslerin alınacağı
yükseköğretim kurumunun mevzuatı uygulanır.

(14) Çift ana dal ve yan dal dersleri için yapılan özel öğrenci başvuruları dikkate alınmaz.

(15) Başvurular yarıyıllık veya yıllık olarak yapılabilir.

(16) Yükseköğretim Kurulu Başkanlığı tarafından tanınmayan yurt dışı yükseköğretim
kurumlarına özel öğrenci gönderilmez ve kabul edilmez.

(17) Fırat Üniversitesi Akademik Takviminde belirtilen özel öğrenci başvuru tarihlerinden
sonra yapılan başvurular dikkate alınmaz.

(18) Fırat Üniversitesi ile eğitim-öğretim protokolü bulunan yerli/yabancı yükseköğretim
kurumlarında özel öğrenciler için ilgili protokol hükümleri uygulanır.

Özel öğrenci başvuru şartları

MADDE 5 - (1) Önlisans programı için son yarıyıla ve lisans programı için son iki yarıyıla
yapılacak başvurular değerlendirmeye alınmaz.

(2) Farklı bir yükseköğretim ortamı, kültürü, kazanımı edinmek isteyen başarılı öğrencilerin
özel öğrenci imkanından yararlanmaları için;

a) Yükseköğretim Kurumları Öğrenci Disiplin Yönetmeliği hükümleri kapsamında disiplin
cezası almamış olması,

b) Kayıtlı olduğu programda ilk yarıyılını tamamlamış olması,

c) Başvurulan döneme kadar bütün derslerini almış, başarmış ve gelen/diden öğrenci için
4'lük not sisteminde en az 3.00, 100”lük not sisteminde ise en az 80 not ortalamasına sahip olması,

Sayfa 2/5


--- Sayfa 3 ---
FIRAT A Se PE N
ÜNİVERSİTESİ Özel Öğrenci Yönergesi

(3) Özel durumları nedeniyle özel öğrenci imkanından yararlanmak isteyen öğrencilerin; Tam
teşekküllü bir devlet hastanesi veya devlet üniversitesi hastanesinden alınan sağlık kurulu raporu ile
belgelemek şartıyla;

a) Bağımsız yaşamı engelleyen ve bu nedenle ailenin mutlak desteğinin gerekli olduğu fiziksel
veya ruhsal kronik hastalığının bulunması,

b) Birinci derece yakınlarının (eş, çocuk, kardeş, anne veya baba) sağlık nedeni ile sürekli
bakıma muhtaç olması ve bakımlarının yapacak başka bir aile bireyinin bulunmaması,

Resmi olarak belgelenmek şartıyla;

©) İlga

d) Şehit eşi, kardeşi veya çocuğu olması,

e) Milli sporcu olması,

f) Afete maruz kalması,

g) Can tehdidi nedeniyle başka bir ilde ikamet etmek zorunda olması, şartlarından en az birini
sağlaması gerekir.

(4) Özel durumu nedeniyle başvuru yapan öğrencilerden ilk yarıyılı tamamlamak koşuluyla
başarı ve diğer yarıyıl şartları aranmaz.

Başvuru için gerekli belgeler

MADDE 6- (1) Özel öğrenci başvurusu yapacakların;

a) Fırat Üniversitesi Öğrenci İşleri Daire Başkanlığının web sayfasında yayımlanan güncel
başvuru formunu,

b) Not durum belgesini (Transkript),

o Disiplin cezası bulunmadığına ilişkin belgeyi,

g) Madde 5'te yer alan başvuru şartlarından birini sağladığına dair belgeyi,

d Başvurduğu programda alacağı dersleri gösterir belgeyi,

e Giden öğrenci için alacağı derslere ait ders içeriklerini gösterir geçerli belgeyi,

p Gelen öğrenci için kayıtlı olduğu yükseköğretim kurumunun onaylı kararını,

g) Yurtdışındaki yükseköğretim kurumlarından özel öğrenci başvurularında orijinali Türkçe
olmayan tüm belgelerin Türkiye Cumhuriyeti Konsolosluğunda Türkçeye çevrilmiş onaylı kopyaları
ile Yükseköğretim Kurulu tarafından okul tanınırlık belgesinin,

başvuru dilekçesine eklenmesi gerekir.

(2) İki yarıyıldan sonra süre uzatma talepleri için (1) inci fıkrada istenilen belgelere ek olarak;

a) Öğrencinin kendisine ait sağlık sorunlarının kayıtlı olduğu yükseköğretim kurumunun
bulunduğu ilde tedavisinin mümkün olmadığına ya da var olan hastalığın ilerlediğine dair devlet
hastanesi veya devlet üniversitesi hastanesinden son iki ay içinde düzenlenmiş sağlık kurulu raporu,

b) Öğrencinin kendisine yönelik darp, şiddet veya can güvenliğini tehdit eden unsurların
bulunduğunu belirten valilik, kaymakamlık, adli makamlar, asayiş birimleri tarafından son iki ay
içinde düzenlenmiş resmi belge veya yükseköğretim kurumu tarafından yürütülen soruşturmada
soruşturmacı raporu, başvuru dilekçesine eklenir.

(3) Gerekli hallerde ilgili kurullar tarafından durumu aydınlatıcı ek belge istenebilir.

ÜÇÜNCÜ BÖLÜM
Giden Özel Öğrenci ve Gelen Özel Öğrenci

Giden özel öğrenci

MADDE 7- (1) Giden öğrenci başvuru belgeleri Öğrenci İşleri Daire Başkanlığı tarafından
kontrol edilerek öğrencinin kayıtlı olduğu bölüm/program başkanlığına iletilir.

(2) Giden öğrencinin almak istediği derslerin, kendi programındaki derslere AKTS ve içerik
bakımından denk olup olmadığına ve bu dersleri alıp alamayacağına ilgili birimin intibak
komisyonunun görüşü üzerine ilgili birim yönetim kurulu karar verir.

Sayfa 3/5


--- Sayfa 4 ---
FIRAT A Se PE N
ÜNİVERSİTESİ Özel Öğrenci Yönergesi

(3) Giden öğrenci başvurusunun ilgili yönetim kurulunun olumlu kararı ve Senato onayıyla
uygun bulunması halinde, öğrencinin durumu, gitmek istediği üniversitenin rektörlüğüne Rektörlük
tarafından bildirilir.

(4) Giden öğrenciler, özel öğrencilik süresi boyunca çift ana dal ve yan dal programındaki
dersleri de dâhil olmak üzere Fırat Üniversitesinden ders alamazlar.

(5) 741 veya 341 uygulanan programlarda Mesleki Uygulama/İşyeri Eğitimi ve staj ile ilişkili
dersler özel öğrenci statüsünde başka bir yükseköğretim kurumundan alınamaz.

(6) Giden öğrencinin aldığı derslere ilişkin başarı notları, ilgili intibak komisyonu tarafından
değerlendirilerek ilgili birim yönetim kurulu kararına istinaden Öğrenci İşleri Daire Başkanlığı
tarafından öğrencinin transkriptine işlenir.

(7) Tıp Fakültesi 4. ve 5. sınıf öğrencileri ile Diş Hekimliği Fakültesi 4. sınıf öğrencilerinin
özel öğrenci olarak almak istedikleri klinik uygulama ve staj için, klinik uygulama ve staj başlangıç
tarihinden en geç | ay öncesine kadar başvuru yapmaları gereklidir.

Gelen özel öğrenci

MADDE 8- (1) Üniversitemize özel öğrenci olarak gelmek isteyen öğrenci, kayıtlı olduğu
yükseköğretim kurumunun mevzuatına uygun şekilde başvuru sürecini başlatır. Kayıtlı olduğu kurum
tarafından başvurusu kabul edilen öğrencinin ilgili kurul kararları Üniversitemize resmi kanallarla
iletildikten sonra Senato kararı ile özel öğrencilik başvurusu kabul edilmiş olur.

(2) Öğrenci kayıtlı olduğu kurumun olumlu kararını dilekçesine ekleyerek de Üniversitemize
doğrudan başvuru yapabilir. Bu durumda, başvuru belgeleri Öğrenci İşleri Daire Başkanlığı
tarafından kontrol edilerek başvuru yapılan bölüm/program başkanlığına iletilir. Başvuru,
bölüm/program başkanlığının olumlu görüşü üzerine ilgili birimin yönetim kurulunda görüşülür.
Kurulun olumlu görüşü ve Senatonun kararı ile özel öğrencilik başvurusu kabul edilmiş olur.

(3) Türkçe öğretim yapan programlara özel öğrenci olarak başvuruda bulunan yabancı uyruklu
öğrencilerin Türkçe dil düzeylerinin yeterli olduğunu Üniversitemizin Uluslararası Öğrenci Kabulü
Yönergesi hükümlerine göre belgelendirmesi gerekir.

(4) Gelen özel öğrencilerin derslere kayıt, devam, sınav ve başarı değerlendirmesinde, “Fırat
Üniversitesi Önlisans ve Lisans Eğitim-Öğretim ve Sınav Yönetmeliği” ile Senato Esasları ve
kararları uygulanır.

(5) Gelen özel öğrenciye Üniversitemize ait öğrenci kimlik kartı verilir.

(6) Gelen özel öğrencinin aldığı dersler ve başarı durumu her yarıyıl/yıl sonunda, ilgili
Dekanlık/Müdürlük tarafından öğrencinin kayıtlı olduğu yükseköğretim kurumuna gönderilir.

(7) Özel öğrencilik süresini tamamlayan gelen öğrenci, ayrılmadan önce ilişik kesme işlemini
yapıp, Üniversitemiz tarafından verilen öğrenci kimlik kartını teslim etmek zorundadır.

(8) Tıp Fakültesi 4. ve 5. sınıf öğrencileri ile Diş Hekimliği Fakültesi 4. sınıf öğrencilerinin
özel öğrenci olarak almak istedikleri klinik uygulama ve staj için, klinik uygulama ve staj başlangıç
tarihinden en geç | ay öncesine kadar başvuru yapmaları gereklidir.

DÖRDÜNCÜ BÖLÜM
Çeşitli ve Son Hükümler

Özel öğrenci statüsünün sona ermesi

MADDE 9- (1) Özel öğrenci statüsü, aşağıda belirtilen durumlarda ilgili dönemin bitiminde
sona erer:

a) Yükseköğretim Kurumları Öğrenci Disiplin Yönetmeliği hükümlerine göre özel öğrencinin
uzaklaştırma veya daha üstü ceza alması.

b) Özel öğrenci statüsünden faydalanma şartlarının ortadan kalktığının ilgili yönetim kurulu
tarafından tespit edilmesi ve “özel öğrenci statüsünün sona erdirilmesi gerektiği” yönündeki gerekçeli
kararının Senato tarafından onaylanması.

c) Özel öğrencinin hakkından feragat etmesi.

Hüküm bulunmayan haller
MADDE 10- (1) Bu Yönergede hüküm bulunmayan hallerde ilgili diğer mevzuat hükümleri
ile Senato kararları uygulanır.

Sayfa 4/5


--- Sayfa 5 ---
FIRAT A Se PE N
ÜNİVERSİTESİ Özel Öğrenci Yönergesi

Yürürlükten kaldırılan yönerge
MADDE 11- (1) Senatonun 17.02.2011 tarih ve 2010-2011/10.2 sayılı kararı ile yürürlükte

olan “Fırat Üniversitesi Önlisans ve Lisans Öğretimi Özel Öğrenci Yönergesi” yürürlükten
kaldırılmıştır.

Yürürlük
MADDE 12-(1) Bu Yönerge Senato tarafından kabul edildiği tarihte yürürlüğe girer.

(2) Bu Yönergenin hükümleri, yürürlüğe girdiği tarihten sonra özel öğrenci başvurusu
yapacak ve özel öğrenci hakkı kazanacak öğrenciler için uygulanır.

Yürütme
MADDE 13-(1) Bu Yönerge hükümlerini Rektör yürütür.

Yönergenin Kabul Edildiği Senato Kararının Tarih ve Sayısı
Tarih Sayı
08.05.2023 2022-2023/15.9

Sayfa 5/5
