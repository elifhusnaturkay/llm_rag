FIRAT ÜNİVERSİTESİ FEN BİLİMLERİ ENSTİTÜSÜ EN BAŞARILI LİSANSÜSTÜ TEZ ÖDÜLÜ
YÖNERGESİ

Madde 1- Bu yönerge, Fırat Üniversitesi Fen Bilimleri Enstitüsü bünyesinde hazırlanacak olan
lisansüstü tezlerin akademik, teknolojik ve sosyo-kültürel katkılarını arttırmak, lisansüstü
öğrencilerine kalite bilincini kazandırmak, bilimsel araştırma sürecinde sürekli verimliliği arttırmak,
rekabet ortamı oluşturmak, araştırmaların kalitesini ulusal ve uluslararası en saygın üniversitelerin
seviyesinde tutmak için en iyi lisansüstü tezlere verilecek ödüllerin başvuru ve değerlendirme
süreçlerini belirlemek için hazırlanmıştır.

Madde 2- Bu yönerge, Fırat Üniversitesi Fen Bilimleri Enstitüsü bünyesinde ilgili dönem içerisinde
hazırlanan Yüksek Lisans ve Doktora tezlerinin ödüle başvuru, başvuru değerlendirme ve başarılı
olanların ödüllendirilmesi süreçlerine ilişkin yöntem ve esasları kapsar.

Ödüller

Madde 3- Ödüller, “En Başarılı Yüksek Lisans Tez Ödülü”, “En Başarılı Temel Bilimler Doktora Tez
Ödülü” ve “En Başarılı Mühendislik Bilimleri Doktora Tez Ödülü” olarak verilir. En Başarılı Yüksek
Lisans Tez Ödülü, enstitü bünyesindeki bütün Anabilim Dalları arasından seçilir. En Başarılı Temel
Bilimler Doktora Tez Ödülü, Fen, Matematik ve Doğa Bilimleri ile ilgili Ana Bilim Dalları arasından
seçilir.

Ödül Miktarları

Madde 4- Ödül olarak, Üniversite Yönetim Kurulunun belirlediği miktarda para ödülü veya hediye ve
plaket verilir. Ödüllerin niteliği her yıl başvuru sürecinden önce duyurulur. Ödül, tezi hazırlayan
öğrenci ve birinci danışmana verilir.

Başvuru Süreci

Madde 5- Ödül başvuruları her yıl Enstitü Yönetim Kurulunca belirlenen tarihlerde alınır. Başvuru,
FÜ web sayfasından ilan edilir.

Başvuru Şartları
Madde 6- En iyi tez ödüllerine müracaat etmek için;

(a) Öğrencinin bir önceki takvim yılı (1 Ocak — 31 Aralık) içerisinde mezun olması gerekir.

(b) Tez çıktıları arasında SCI veya SCI-expanded kapsamında yayınlanmış veya DOI numarası
alınmış en az bir adet makalesinin veya patent/faydalı modelinin bulunması gerekir.

(c) Bu maddenin (b) fıkrasında belirtilen makalenin yayınlandığı dergi, herhangi bir ücret
karşılığında makale basan bir dergi olmamalıdır.

(d) Öğrenim süresi Yüksek Lisans için en fazla 2.5 ve Doktora için ise 5 yılı aşmamış olmalıdır.

Başvuruların Değerlendirilmesi

Madde 7- Enstitüye yapılan başvurular, Enstitü Yönetim Kurulu tarafından belirlenen Alt Komisyonlar
tarafından değerlendirilir. Temel alanlara bağlı olarak birden fazla alt komisyon kurulabilir. Başvuru
sırasında alınan ve bütün çıktı listesinin puanlandığı (Ek-2) ön değerlendirme şablonu ve ilgili diğer
belgeler alt komisyon tarafından incelenir ve Enstitü yönetim Kurulu'na sunulur. Enstitü Yönetim
Kurulu, o yıl için verilecek en başarılı tez ödülü alanları belirler ve onay için Üniversite Yönetim
Kuruluna sunar. En başarılı tez ödülleri Üniversite Yönetim Kurulu kararı sonrasında kesinleşir.

Değerlendirme Kriterleri

Madde 8- En başarılı tez ödül ödülleri, Alt komisyonlar tarafından aşağıdaki temel ölçütler referans
alınarak puanlanır ve sıralı liste haline getirilir. Değerlendirmede esas alınacak ölçütler şunlardır:

Desteklendiği proje derecesi
Sağlayacağı yaygın etkisi
Tezden üretilen yayınlar
Tezin veya tezden çıkan yayınların aldığı ödüller
Tez çalışması ile ilgili patentler/faydalı modeller
Tezin basım kalitesi

Gerekli Belgeler

Madde 9- Başvuru dosyasında istenen belgeler;

(a) Eksiksiz doldurulmuş Başvuru Formu (Ek-1)
(b) En başarılı tez başvuru gerekçesi danışman ve öğrenci tarafından ayrı ayrı ifade edilip
imzalanacaktır.
(c) Tez Savunma Tutanağı
(d) Tezin tescil edildiğine dair Enstitü Yönetim Kurulu kararı
(e) Tezin bir kopyası
(f) Tezden üretilen yayınların listesi
» Listedeki yayın gruplaması; SCI/SCI-expanded dergi yayınları, Diğer uluslararası
dergilerdeki yayınlar, ulusal hakemli dergilerdeki yayınlar, uluslararası konferans
bildirileri, ulusal konferans bildirileri, patent, faydalı model vb. şeklinde sıralanmalıdır.
» Listede yer alan herbir yayının yazarları, yayının adı, yayınlandığı konferans/dergi
adı, yayınlandığı yıl, varsa DOİ numarası, dergi etki Faktörü belirtilmelidir.
(g) Tezden üretilmiş yayınların birer kopyası (Yayınların teşekkür kısmında ilgili yayının ilgili
öğrencinin tez çalışmasının bir kısmını oluşturduğunun belirtilmesi beklenmektedir.)
(h) Ön Değerlendirme Tablosu (Ek-2)
Ödül Töreni

Madde 10- Ödül kazananlara ödülleri, Üniversitenin Mezuniyet Töreninde verilir.

Madde 11- (1) Bu Yönerge hükümlerini Fırat Üniversitesi Fen Bilimleri Enstitüsü aracılığıyla

EK-1

FIRAT ÜNİVERSİTESİ

LİSANSÜSTÜ EN BAŞARILI TEZ ÖDÜLÜ BAŞVURU FORMU

A. Adayın Adı Soyadı
Adayın Numarası
Mezun Olduğu Programın Adı
Mezuniyet Tarihi

B. Tezin İsmi
Tezin Savunulduğu Tarih
Tez Danışmanın Ünvanı/Adı-Soyadı
Eşdanışmanın Ünvanı/Adı-Soyadı

Yüksek Lisans
C. Başvurualanı: Doğa ve Temel Bilimler — Doktora
Mühendislik - Doktora

D. Başvuruya eklenen 1.
belgeler

E. Beyan ettiğimiz yukarıda bilgiler ile ekteki belgeler doğrudur. Beyanlarımda bir yanlışlık,
eksiklik veya aykırılık olması durumunda ödülün geri alınmasını şimdiden kabul ediyoruz.

Adayın imzası:
Başvuru tarihi:
Danışman imzası:

Dikkat edilmesi 1. Aday gösterilen tezin bir önceki takvim yılı (1 Ocak - 31 Aralık tarihleri arasında) içerisinde
tamamlanmış ve adayın enstitüden unvan almış olması gerekir.
gereken hususlar:

2. Her tezin yalnızca bir başvuru hakkı mevcuttur ve bu başvuru hakkı başvuru zaman diliminde
kullanılmadığı takdirde geçerliliğini yitirmiş olur.

3. Ödülünün miktarı her yıl başvuru sürecinden önce üniversite ve ilgili enstitü internet
sayfalarında duyurulur.

4. Başvuru asgari şartı için en az bir adet SCI/SCİ-expanded veya patent/faydalı model çıktısı
olmalıdır.

5. Doğa ve Temel Bilimler, Fen ve Su Ürünleri Fakültelerini kapsamaktadır

6. Mühendislik Bilimleri, Mühendislik ve Teknoloji Fakültelerini kapsamaktadır.


Ön Değerlendirme Tablosu

SCI veya SCI Expanded indekslerinde yer alan makaleler doktora başvuruları için zorunlu kabul edilir. Bu tür yayınlarda, derginin etki faktörü (Impact Factor - IF) dikkate alınarak değerlendirme yapılır.

Diğer akademik indekslerde yer alan uluslararası makaleler, başvuru dosyasına eklenebilir ve 0.1 katsayıyla değerlendirilir.

Yurt dışında düzenlenen uluslararası sempozyumlarda sunulan bildiriler 0.3 katsayıya sahiptir. Poster sunumları ise daha düşük puan olan 0.04 katsayısı ile değerlendirilir.

Yurt içinde düzenlenen uluslararası kongre veya sempozyumlarda İngilizce olarak sunulan bildiriler 0.1 katsayısı ile puanlanır. Aynı etkinliklerde sunulan poster bildiriler ise 0.02 katsayısına sahiptir.

Ulusal dergilerde yayınlanan makaleler için 0.02 katsayısı uygulanır. Ulusal kongre ve sempozyumlarda sunulan bildiriler 0.05 katsayısı ile değerlendirilir. Ulusal patent başvuruları da 0.02 katsayısı üzerinden puanlanmaktadır.

Uluslararası patent başvurularının etki katsayısı 1.0 olarak belirlenmiştir. Eğer ulusal patent kabul almışsa bu katsayı 2.0’a çıkar. Uluslararası kabul edilen patentlerde ise bu değer 5.0 olur.

Faydalı model başvuruları 1.0 katsayısına sahiptirken, kabul edilen faydalı modeller 2.0 katsayısıyla değerlendirilir.

FÜBAP projeleri 0.1 katsayısı ile puanlanırken, TÜBİTAK’ın hızlı destek projeleri (1002) 0.4 katsayısındadır. Başlangıç Araştırma Projeleri (3001) için bu değer 0.7, ikili işbirliği projeleri (1001, 3501 vb.) ve sanayi odaklı projeler için ise 1.0 olarak uygulanır. Geniş kapsamlı 1003 ve 1007 numaralı TÜBİTAK projeleri 1.5 katsayısıyla, AB Horizon 2020 ve benzeri projeler ise 2.0 katsayısıyla değerlendirilir.

SCI kapsamındaki doktora tezine yapılan öz atıflar, yani kişinin kendi tezine yaptığı atıflar, sadece tez için geçerli olmak üzere 0.01 katsayısına sahiptir. Aynı tez çalışmasına başka araştırmacılar tarafından yapılan atıflar 0.02 katsayısıyla değerlendirilir. Kişinin SCI kapsamında yaptığı diğer çalışmalara gelen atıflar ise 0.05 katsayısıyla puanlanır.

Ulusal ödüller 0.5 katsayısı ile değerlendirilirken, uluslararası ödüller daha yüksek olan 2.0 katsayısı üzerinden puanlandırılır. Tezin kalitesi ise enstitü tarafından değerlendirilir ve bu değerlendirme 0.0 ile 0.1 arasında bir katsayı ile ifade edilir.

