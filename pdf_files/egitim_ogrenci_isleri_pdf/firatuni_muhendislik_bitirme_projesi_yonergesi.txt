

--- Sayfa 1 ---

FIRAT ÜNİVERSİTESİ MÜHENDİSLİK FAKÜLTESİ
BİTİRME PROJESİ YÖNERGESİ

BİRİNCİ BÖLÜM

Amaç, Kapsam, Dayanak ve Tanımlar

Kapsam

MADDE |- (1) Fırat Üniversitesi Ön lisans ve Lisans Eğitim-Öğretim Yönetmeliği'nin 12.
Maddesinin (3) ve (5) bentleri ile 38. maddesinin (1) bendi uyarınca, Mühendislik Fakültesi Bölümlerindeki
bitirme projesi, bitirme tasarım projesi ve bitirme ödevi adı altında okutulan derslerde bu yönerge hükümleri
uygulanır. Yönergenin devamında "bitirme projesi, bitirme tasarım projesi ve bitirme ödevi” derslerinin
tamamı "bitirme projesi” olarak anılacaktır. Bu yönergede; bitirme projesinin amacı, konuların belirlenmesi,
projenin veriliş biçimi, dağıtım-teslim-sunuma ilişkin tarihler, nasıl hazırlanması gerektiği ve değerlendirme
ile ilgili usul ve esaslar belirlenmiştir.

Tanım ve amaç

MADDE 2- (1) Bitirme projesi, öğrencilerin bireysel veya küçük gruplar halinde bir öğretim
üyesinin/görevlisinin yönetiminde yapacakları, teorik ve/veya uygulamalı bir çalışmadır. Bitirme projesi
disiplinler arası bir çalışma şeklinde de yürütülebilir. Amaç, öğrenciye lisans öğrenimi sırasında edindiği
bilgilerin bir bölümünü mesleki bir konunun araştırılmasında veya bir problemin çözümünde uygulayabilme
yeteneğinin kazandırılmasını, üniversite-sanayi iş birliğinin artırılmasını, ülkemize katma değer sağlayacak
ürün ve yöntemlerin ilk adımlarının atılmasını sağlamaktır.

Bitirme projesi dersinin açılması
MADDE 3- (1) Bitirme projesi dersi, her öğretim yılının güz ve bahar yarıyıllarında açılır.

Madde 4'de belirtilen koşulları sağlamak kaydıyla, öğrenciler bu dersi öncelikle bahar yarıyılında;
dönem kaybı veya tekrarlanma söz konusu olduğunda ise, güz yarıyılında alabilirler.

Bitirme projesi alabilme koşulları

MADDE 4- (1) Bir öğrencinin bitirme projesi alabilmesi için;

a) Fırat Üniversitesi Ön lisans ve Lisans Eğitim-Öğretim Yönetmeliği'nin 35. Maddesindeki ders alma
koşullarının sağlanması ve son sınıf öğrencisi olması gerekir.

b) Bulunduğu yarıyılda veya bir sonraki yarıyılda mezun olabilecek durumda olması gerekir.

c) Akreditasyona sahip / aday bölüm öğrencileri bitirme projesini alabilmesi için, disiplinler arası
çalışma yapılacak derse katılmış ve başarmış olması gerekir. Eğer öğrenci disiplinler arası çalışma yapılacak
dersten başarılı olamazsa öğrenci Bitirme Projesini, projenin disiplinler arası çalışma konusu içermesi şartıyla,
alabilir.

ç) Ulusal/Uluslararası disiplinler arası projelerde görev almış öğrenciler ilgili proje sonuç raporunu ve
yazısını bölümlerine teslim ettikleri durumda disiplinler arası çalışma yapılacak dersin yükümlülüğünü yerine
getirmiş olurlar.

Sayfa 1/3


--- Sayfa 2 ---
FIRAT N www
ÜNİVERSİTESİ Mühendislik Fakültesi Bitirme Projesi Yönergesi

Bitirme projesi konularının belirlenmesi

MADDE 5- (1) Anabilim dalları esas alınarak öğretim üyeleri/görevlilerince belirlenen bahar dönemi
bitirme projesi konuları listesi, (en geç) güz döneminin ilk 15 günü süresince Bölüm Başkanlığınca ilan edilir.
Bu listede anabilim dalı, öğretim üyesi/görevlisi ismi ve bitirme proje konuları yer alır. Bu liste Bölüm
Başkanlıklarınca bitirme projesi ders dosyasında muhafaza edilmelidir.

Başvuru

MADDE 6-(1) Madde 3 ve 4 de belirtilen koşulları sağlayan öğrenciler, Bölüm Başkanlığından temin
edecekleri form dilekçe ile güz döneminin 3. haftasının son mesai gününe kadar Bölüm Başkanlığına, bitirme
proje danışmanlarının belirlenmesi için başvururlar.

Bitirme projesi dağıtımı

MADDE 7- (1) Bitirme projeleri ile ilgili müracaatların kabulü, anabilim dallarına, öğretim
üyelerine/görevlilerine dağıtımı işlemleri, mümkün olduğu kadar öğrencilerin tercih sıralamaları da göz
önünde bulundurularak, Bölüm Başkanlığınca yürütülür.

MADDE 8- (1) Bölüm Başkanlığı, öğrenci müracaatları için kullanılan tercih formunu ilgili
komisyona hazırlatır. Bitirme projesi danışmanı belirlenirken, Bölüm kendi yapısına uygun bir yol ve metot
belirleyebilir.

MADDE 9- (1) Bitirme projesi konuları öğrencilerin çalışmalarına imkân sağlamak amacı ile güz
döneminde dağıtılır. Güz döneminde bitirme projesi konusunu almış (madde 3 ve 4'deki koşulları sağlamak
şartıyla) ve çalışmalarına başlamış bir öğrenci herhangi bir nedenle bahar döneminde bitirme projesi dersine
kayıt yaptıramazsa, dersi almış gibi çalışmalarını tamamlar. Not ve yarışmalar için değerlendirmeler yapılır.
İlgili belgeler muhafaza edilerek, dersi resmen aldığında notu verilir.

MADDE 10- (1) Bir proje grubunda çalışabilecek en fazla öğrenci sayısı Bölüm Kurulu tarafından
belirlenir. Bitirme projesi hazırlayacak öğrencilerin, dağıtım listesi ve çalışma konuları, panoda ve bölüm web
sayfasında ilan edilir.

Uygulanması ve değerlendirilmesi

MADDE 11- (1) Bitirme projesi danışmanı; projenin planlanması, proje çalışmalarının sürdürülmesi,
bulguların yorumlanması gibi hususlarda öğrenciye rehberlik eder.

(2) Öğrenciler; Bitirme Projesi çalışmalarını, her hafta Proje danışmanı ile düzenli bir şekilde
görüşerek, onun denetiminde yürütürler.

(3) Bitirme Projeleri, teslim edilmeden önce proje danışmanları tarafından mutlaka okunup,
düzeltilmiş olmalıdır.

(4) Bitirme projesi danışmanı tarafından planlanan esaslar doğrultusunda bitirme projesini
tamamlayan öğrenci veya öğrenci grubu, danışmanının onayını aldıktan sonra, çalışmalarını sunuma uygun
hale getirir.

(5) Tamamlanan bitirme projesinin 3 nüsha dosyalanmış (ciltsiz) hali, poster sunumu (50x70 cm) ve
sunumun pdf dosyası bahar döneminin 12. haftası içerisinde proje danışmanına teslim edilir. Bitirme projesinin
dosyalanmış ciltsiz haldeki nüshaları Bölüm Başkanlığı aracılığı ile ilgili jüri üyelerine gönderilir.

(6) Bitirme projesi yazım ve hazırlama kurallarını Bölüm Başkanlıkları belirler. Bölüm özel kurallar
belirlemediği takdirde, Fen Bilimleri Enstitüsü tez yazım kuralları geçerlidir.

MADDE 12- (1) Ara sınav notları, ilgili haftada Bitirme Projesi Danışmanları tarafından bir liste
halinde Bölüm Başkanlığına teslim edilir.

MADDE 13- (1) Öğrencinin bitirme projesi dersinden başarılı olabilmesi için projelerini, Bitirme
Projesi Komisyonunca belirlenen ve önceden ilan edilen jüri önünde sunar. Jüri tarafından yapılacak sözlü

Sayfa 2/3


--- Sayfa 3 ---
FIRAT N www
ÜNİVERSİTESİ Mühendislik Fakültesi Bitirme Projesi Yönergesi

sınavda başarılı olması gerekir. Bitirme projelerinin sözlü sunumları Bölüm Başkanlığı tarafından belirlenen
bir program çerçevesinde her yarıyılın genel sınav döneminin son haftasında yapılır. Bitirme projesinin jürisi
bitirme projesi danışmanı ve konuya yakın iki öğretim üyesi veya görevlisi arasından seçilir.

b) Jüri üyeleri, "Bitirme Projesi Değerlendirme Formu" nu doldurarak, yapılan çalışmayı değerlendirir.

Jüri Üyelerinin verdiği notların ortalaması, Genel/Bütünleme sınav notunu belirler,

c) Poster sunumları ve bu sunumların pdf dosyaları bahar döneminin 12. haftasının son günü mesai
bitimine kadar Bölüm Başkanlığı'na teslim edilir. Bölüm Başkanlığı bahar döneminin 13.haftasında bu
sunumları bölümde uygun bir mekânda sergiler ve bir komisyon marifetiyle ilk üçe giren bitirme projelerini
tespit eder. Dereceye giren bitirme projelerine ait pdf dosyaları, Dekanlığa e-posta ile gönderilir.

MADDE 15- (1) Değerlendirilmesi ve sınavı tamamlanmış olan bitirme projesinde varsa gerekli
düzeltmeler yeniden yapılarak üç nüsha halinde ciltli olarak danışman tarafından öğrencinin/öğrencilerin
başarı notları da yazılarak onaylandıktan sonra Bölüm Başkanlığı'na teslim edilir. Bölüm Başkanlığı'nın
onayından sonra bitirme projesinin bir nüshası bölüme, bir nüshası danışmana, bir nüshası da öğrenciye verilir.

Yönergede Hükmü Bulunmayan Haller

MADDE 16- (1) Bu Yönergede hüküm bulunmayan konularda Mühendislik Fakültesi Yönetim
Kurulu karar almaya yetkilidir.

Yürürlük
MADDE 17- (1) Bu yönerge, Fırat Üniversitesi Senatosunca kabulünden sonra yürürlüğe girer.

(2) Bu Yönergede bulunmayan hususlarda Rektör yetkilidir.

Yürütme

MADDE 18- (1) Bu Yönerge hükümlerini Fırat Üniversitesi Rektörü yürütür.

Yönergenin Kabul Edildiği Senato Kararının Tarih ve Sayısı

Tarih Sayı

02.12.2024 2024-2025/4.19

Sayfa 3/3
