FIRAT ÜNİVERSİTESİ ÖNLİSANS VE LİSANS EĞİTİM-ÖĞRETİM SENATO ESASLARI

MADDE 1-(1) Bu Senato Esasları, Fırat Üniversitesi Önlisans ve Lisans Eğitim-Öğretim Yönetmeliği
hükümlerine uygun olarak Fırat Üniversitesine bağlı Tıp Fakültesi ve Diş Hekimliği Fakültesi dışındaki
fakülteler, yüksekokullar ve meslek yüksekokullarında yürütülen programlardaki eğitim- öğretim, sınav ve
başarı değerlendirme esaslarını düzenler.

MADDE 2- (1) Bu Senato Esaslarında geçen;

(a) Bağıl değerlendirme sistemi (BDS): Öğrencinin bir dersteki başarısının aynı derse kayıtlı diğer öğrencilerin başarı düzeylerine göre değerlendirilmesini,
(b) Bağıl değerlendirmeye katma sınırı (BDKS): İlgili birim kurulu tarafından belirlenen; istatistiksel değerlendirmeye dâhil edilecek başarı notlarının 100 puan üzerinden alt sınırını,
(c) Başarı katsayısı: Harfli başarı notunun 0,00 ile 4,00 aralığındaki karşılığını,
(ç) Başarı notu: 100 puan üzerinden, öğrencinin bir dersine ilişkin yarıyıl içi değerlendirmesi ve yarıyıl sonu sınavı notundan hesaplanan ağırlıklı notu,
(d) Birim Kurulu: Fakültelerde fakülte kurulunu, yüksekokullarda yüksekokul kurulunu, meslek yüksekokullarında meslek yüksekokul kurulunu,
(e) Birim Yönetim Kurulu: Fakültelerde fakülte yönetim kurulunu, yüksekokullarda yüksekokul yönetim kurulunu, meslek yüksekokullarında meslek yüksekokulu yönetim kurulunu,
(f) Birim: Fakülte, yüksekokul veya meslek yüksekokulunu,
(g) Ham Başarı notu alt sınırı (HBAS); İlgili birim kurulu tarafından belirlenen; bir dersten veya uygulamadan başarılı olmak için gerekli başarı notu alt sınır değerini,
(ğ) Harfli başarı notu: Başarı notunun değerlendirme yöntemlerinden birine göre elde edilen harfli gösterim şeklini,
(h) İLİTAM: İlahiyat Lisans Tamamlama programını,
(ı) Kredi: AKTS kredisini,
(i) Rektör: Fırat Üniversitesi Rektörünü,
(j) Senato: Fırat Üniversitesi Senatosunu,
(k) Yarıyıl sonu sınavı alt sınırı (YSAS); İlgili birim kurulu tarafından belirlenen; bir dersten veya uygulamadan başarılı olmak için gerekli yarıyıl sonu sınavı notu alt sınır değerini, ifade eder.

Yarıyıl içi değerlendirmesi
MADDE 3- (1) Bir ders için yarıyıl içi değerlendirme araçları; ara sınavlar, kısa sınavlar, arazi
çalışması, uygulama, ödev, proje, atölye, seminer, devam, laboratuvar ve diğer çalışmalardan oluşur.

(2) İlgili birim yönetim kurulunca aksi yönde karar alınan dersler hariç, bir ders için yarıyıl içi
değerlendirmesinde en az bir ara sınav yapılması zorunludur.

(3) Her bir yarıyıl içi değerlendirme aracı 100 puan üzerinden notlandırılır. Bu değerlendirme
araçlarının notlandırılmasında herhangi bir başarı değerlendirme yöntemi kullanılmaz ve harfli başarı notu
verilmez. Harfli başarı notu verme işlemi, yarıyıl sonu sınavı dâhil tüm değerlendirme araçları
notlandırıldıktan sonra gerçekleştirilir.

(4) Öğrencilerin sorumlu oldukları yarıyıl içi değerlendirme araçlarının başarı notuna katkı oranları
(ağırlıkları), Ders Uygulama Formunda belirtilir. Bu oranlar, ilgili dersin değerlendirilmesinde esas alınır.

(5) Yarıyıl içi değerlendirmesinde belirlenmiş ara sınavın başarı notuna katkısı “0 40'dan az, 9 60'dan
fazla olamaz.

(6) Bir dersin sorumlu öğretim elemanı ilgili ders için ilgili birim kurulu tarafından belirlenen formata
uygun Ders Uygulama Formu hazırlar ve ilgili yarıyılın başlangıcından bir hafta önce ilgili Bölüm
Başkanlığına teslim eder. Ders sorumlusu ilk derste tüm öğrencilere Ders Uygulama Formunu dağıtır. Bu
formda; dersle ilgili bilgiler, haftalık işleyiş programı, dersin amacı, dersin çıktıları, öğrenci görüşme saatleri,
yarıyıl içi çalışmalarının türleri ve sayısı, yarıyıl içi çalışmalarının ve yarıyıl sonu sınavlarının başarı notuna
katkılarının hangi oranlarda olacağı gibi hususlar belirtilir.

(7) Dersle ilgili yarıyıl içerisindeki değerlendirme notları ilgili dönemin son haftasından önce ilan
edilir.

(8) İlgili birim yönetim kurulunca aksi yönde karar alınan dersler hariç, ara sınavlar her ders için 5.
hafta ile 12. hafta arasında yapılır. Ara sınav tarihleri ilgili dönemin ilk iki haftası içerisinde ilan edilir. Bir
dersin ara sınavlarına girebilmesi için öğrencinin derse kayıtlı olması gerekir. Ara sınav tarihlerine kadar
devamsızlıktan kalması kesinleşen öğrenci ara sınavlara giremez, girmiş olsa bile sınavı geçersiz sayılır.

(9) Yarıyıl içi değerlendirmeleri, ara sınav notunun yerine geçebilir.

(10) Mazeret sınavı hakkı sadece ara sınavlar için verilir. Senato tarafından belirlenen esaslarda
tanımlanan istisnai durumlarda, dersten sorumlu öğretim elemanı tarafından belirlenen tarihte mazeret sınavı
yapılır. Mazeret sınavı, ara sınav sayısına bakılmaksızın her yarıyılda, her ders için bir defa yapılır.

(11) Rektörlük tarafından görevlendirilen öğrenciler için her yarıyılda, her ders için ara sınav sayısı
kadar mazeret sınavı yapılır.

(12) İLİTAM öğrencileri için her yarıyıl sonunda; yarıyıl sonu (Genel) sınavlarından önce açılacak
olan bir haftalık isteğe bağlı olarak yüz yüze “Yeterlikleri Tamamlama Programı”na tabi tutulurlar.

(13) İLİTAM programı YÖK'ün Uzaktan Eğitimle ilgili mevzuat hükümleri ile “F.Ü. Önlisans ve
Lisans Eğitim-Öğretim Yönetmeliği” ve “F.Ü. Önlisans ve Lisans Eğitim-Öğretim Senato Esasları”
hükümlerine göre yürütülür.

Yarıyıl sonu sınavı (Genel sınav veya bütünleme sınavı)
MADDE 4- (1) Yarıyıl sonu sınavı 100 puan üzerinden notlandırılır.

(2) Yarıyıl sonu sınavının başarı notuna katkısı; ara sınavın başarı notuna yapacağı katkıyı 90100'e
tamamlayacak şekilde Yo 40'dan az, Yo 60'dan fazla olamaz.

(3) Yarıyıl sonu sınavına girmeyen öğrenciler ilgili dersten başarısız sayılırlar

(4) Yarıyıl sonu sınavından 100 puan üzerinden YSAS'ın altında not alan öğrenciler başarısız
sayılırlar.

(5) Yarıyıl sonu sınavı için mazeret sınavı yapılmaz.

Başarı notu ve başarı değerlendirme yöntemi
MADDE 5- (1) Başarı notu; yarıyıl içi değerlendirmesi ve yarıyıl sonu sınavı notlarından hesaplanır.
Bu hesaplamada, ilgili yarıyıl başlamadan önce ilan edilen Ders Uygulama Formu esas alınarak öğrencinin her
bir değerlendirme aracından aldığı not, ilgili değerlendirme aracının başarı notuna katkı oranı (ağırlığı) ile
çarpılarak toplanır ve hesaplama sonucu tamsayıya yuvarlanır. Yuvarlama işlemi; virgülden sonraki ilk hane
beşten küçükse, birler basamağı değiştirilmeden; beş veya beşten büyükse, birler basamağı bir artırılacak
şekilde yapılır.

(2) 100 üzerinden hesaplanmış olan ham başarı notu, Bağıl Değerlendirme Sistemi ya da öğretim
elemanının takdiri kullanılarak harfli başarı notuna dönüştürülür.

(3) Staj, dönem projesi, bitirme projesi, bitirme tezi, seminer dersi ve benzeri derslerde bağıl
değerlendirme sistemi kullanılmaz

(4) Bağıl değerlendirme sistemi ve öğretim elemanı takdirinin uygulandığı derslerde değerlendirmeye
alınmak için öğrencinin yarıyıl sonu sınav notunun en az YSAS olması gerekir. Bu notun altında kalan
öğrenciler doğrudan başarısız sayılır

(5) Bağıl Değerlendirme Sistemi ile değerlendirilemeyecek dersler için yarıyıl sonu ham başarı
notlarının dağılımı kullanılarak başarı derecelerinin karşılığı harf notları, Tablo 1”de verilen Başarı Notu
Katalog Değerleri esas alınarak dersi veren öğretim elemanının takdiri ile belirlenir. Öğretim elemanı Tablo
Vde yer alan puan aralıklarını aşağıya çekebilir, yukarıya çıkaramaz.

(6) Fırat Üniversitesi’nde eş zamanlı olarak ön lisans ve lisans programlarında kayıtlı olan öğrencilerin, ortak dersleri (Türk Dili, İngilizce, Atatürk İlkeleri ve İnkılap Tarihi gibi) yalnızca bir programdan alması yeterlidir. Aynı kodlu derslerin farklı programlarda alınması gerekmez; öğrencinin bu derslerden aldığı not, diğer programda da geçerli kabul edilir.
Öğrencilerin ham başarı notları, Senato tarafından belirlenen esaslara göre harfli başarı notuna ve katsayı değerlerine dönüştürülür. Bu dönüşümde kullanılan katalog değerlere göre; 90 ile 100 arasındaki ham notlar “AA” harf notuna karşılık gelir ve bu notun katsayısı 4.00’dır. 85-89 arası “BA” ile eşleştirilir ve 3.50 katsayısı taşır. 75-84 arası “BB” notuna, 70-74 arası “CB” notuna ve 60-69 arası “CC” notuna karşılık gelir; bu notların katsayıları sırasıyla 3.00, 2.50 ve 2.00’dır. Bu notların tamamı doğrudan “başarılı” sayılır.
55-59 arası “DC” ve 50-54 arası “DD” notlarına karşılık gelir; bu notlar “koşullu başarılı” kabul edilir ve sırasıyla 1.50 ve 1.00 katsayılarına sahiptir. 0-49 arasındaki tüm notlar “FF” olarak değerlendirilir ve bu not başarısızlık anlamına gelir; başarı katsayısı ise 0.00’dır.

MADDE 6- (1) Kredisiz dersler için dönem sonunda sadece bir not verilir. İnisiyatif kullanmak
istemeyen öğretim elemanları 50 ve daha büyük notlar için B (Başarılı), 50 den küçük notlar için K (Kalır)
notu verir.

Seçmeli dersler
MADDE 7- (1) Öğretim programında yer alan seçmeli derslerin açılabilmesi için, birinci öğretimde
en az on öğrencinin, ikinci öğretimde en az onbeş (13) öğrencinin, ilgili derse kayıt yapması gerekir.

(2) Öğrenciler seçmeli derslere kontenjanlar dâhilinde, otomasyondan başvurabilir.

(3) Seçmeli bir dersi tekrarlama durumunda olan öğrenci, daha sonraki yarıyıllarda veya yıllarda
eşdeğer başka bir seçmeli ders alabilir. Seçmeli bir dersi tekrarlama durumunda olan öğrenci, daha sonraki
yarıyıllarda veya yıllarda eşdeğer başka bir seçmeli ders alabilir.

(4) Seçmeli derslerden çekilme işlemi kontenjanlar dâhilinde sınırlı olup, ilgili birimlerin belirleyeceği
kurallar çerçevesinde yapılır.

(5) Tekrarlanan veya daha önce çekilme işlemi yapılan seçmeli derslerden çekilme işlemi yapılamaz.

Şubelere ayrılan dersler
MADDE 8- (1) Ortak Ders kapsamı dışındaki bir derse kayıtlı ve devam zorunluluğu olan öğrenci
sayısı 70 ve üzerinde ise ilgili ders şubelere ayrılabilir. Bu durumda ilgili birim kurul kararı gerekir. Şubelere
ayrılmada aşağıda belirtilen kurallar geçerlidir:

(a) Her şubedeki öğrenci sayısı en az 35 olmalıdır.
(b) Dersin şubelere ayrılmasında mekân ve öğretim üyesi/görevlisi sayıları göz önüne alınır.
(c) Şartlara göre ikiden fazla şube açılabilir.
(ç) Her şube aynı ya da farklı öğretim üyesi/görevlisi tarafından yürütülebilir.
(d) Şubelere ayrılan derslerde öğrencilerin şubelere dağılımında aşağıda belirtilen kurallar geçerlidir:
(e) Öğrencilerin şubelere dağılımı, öğrenci otomasyonu tarafından yapılır.
(f) Şubelerin ders saatleri farklı ise, öğrenci sadece ders çakışması durumunda diğer şubeye kaydolur.

Aynı kodlu/Şubelere ayrılan dersler
MADDE 9- (1) Farklı öğretim elemanları tarafından yürütülen, aynı kodlu/şubelere ayrılmış dersler
için aşağıda belirtilen kurallar geçerlidir:

(a) İlgili ders için hazırlanmış olan Ders Uygulama Formuna uyularak dersler yürütülür, ders içeriği paralel olarak işlenir.
(b) Tüm sınavlar aynı tarih ve saatte, ortak yapılır.
(c) Ders sorumluları sınav sorularını müşterek ve eşit oranda hazırlar.
(ç) Öğrencilere aynı sorular sorulur.
(e) Ders sorumluları değerlendirmeyi tüm cevap kâğıtlarında eşit oranda yapar.
(f) Ders dosyaları ders sorumluları tarafından hazırlanarak ilgili birime teslim edilir.

Sınav sonuçlarının ilanı
MADDE 10- (1) Genel sınav ve bütünleme sınavı sonuçları, ilgili sınav döneminin bitimini izleyen
en geç üç iş günü içinde öğrenci bilgi sistemlerine girilir.

Ders uygulama dosyasının hazırlanması ve teslim edilmesi
MADDE 11- (1) Bölüm/program başkanlıkları müfredattaki tüm dersler için hazırlanmak üzere Ders
Uygulama Dosyasını ilgili dersten sorumlu öğretim elemanına/elemanlarına yarıyılın ilk haftası içerisinde
teslim eder. Ders sorumlusu/sorumluları Ders Uygulama Dosyasını hazırlamakla ve yarıyıl sonu sınavları
bittikten sonra bir hafta içerisinde bölüm/program başkanlığına teslim etmekle yükümlüdür.

(2) Ders Uygulama Dosyasında aşağıda belirtilen belgeler bulunur:
(a) Ders Uygulama Formu (Ders Özeti)
(b) Ölçme-Değerlendirme Belgeleri ve Sonuç Raporu
(c) Bütünleme Sınavı Not Çizelgesi
(ç) Bütünleme Sınavı Tutanağı, Soru Kâğıdı ve Cevap Anahtarı
(d) Bütünleme Sınavı Öğrenci Cevap Kâğıtlarının Asılları (en iyi, orta ve en kötü)
(e) Genel Sınav Not Çizelgesi
(f) Genel Sınav Tutanağı, Soru Kâğıdı ve Cevap Anahtarı
(g) Genel Sınav Öğrenci Cevap Kâğıtlarının Asılları (en iyi, orta ve en kötü)
(ğ) Ara Sınav Tutanağı, Soru Kâğıdı ve Cevap Anahtarı
(h) Ara Sınav Öğrenci Cevap Kâğıtlarının Asılları (en iyi, orta ve en kötü)
(ı) Yıliçi Yoklama Cetvelleri
(i) Ödev, Proje, Laboratuvar Deney Raporu vb. (2'şer adet örnek)

(3) Birden fazla sorumlunun olduğu derslerde, bir adet Ders Uygulama Dosyası hazırlanır.

Mazeretlerin kabulü
MADDE 12- (1) Mazeret başvuruları “Haklı ve Geçerli Nedenler Yönergesi”nde belirlenen esaslara
göre değerlendirilir.

Mezuniyet /Tek ders sınavı
MADDE 13- (1) Mezuniyet/Tek ders sınavları için aşağıdaki kurallar geçerlidir.

(a) Mezun olmak için genel sınava girme şartlarını sağlamış ve en fazla iki dersten başarısız olan
öğrenciler mezuniyet sınavına; en fazla bir dersten başarısız olan öğrenciler tek ders sınavına girebilirler.
(b) İzledikleri programdan mezun olmak için gerekli bütün derslerden geçer not aldıkları halde GNO”su
2.00 olmadığı için mezun olamayan öğrenciler tek ders sınavında seçecekleri bir, mezuniyet sınavında
seçecekleri iki dersten sınava girebilirler.
(c) Mezuniyet aşamasındaki bir öğrenci, eğitim-öğretimi süresi boyunca; bahar yarıyılı sonunda yapılan
mezuniyet sınavı, güz yarıyılı sonunda yapılan tek ders sınavı ve Üniversitemizde yaz okulu açılması halinde
yaz okulu sonrasında yapılan tek ders sınavı haklarından sadece birinden yararlanabilir.
(ç) Mezuniyet/Tek ders sınavlarından başarılı olabilmek için en az CC notu almak zorunludur. Ara
sınav ve yarıyıl içi çalışmalar değerlendirmeye katılmaz.
(d) Mezuniyet/Tek ders sınavları Akademik Takvimde belirtilen tarihlerde yapılır.
(e) Mezuniyet/Tek ders sınavına girecek öğrencilerin Akademik Takvimde belirtilen sınav tarihinden
en geç bir iş günü öncesinde mesai bitimine kadar bir dilekçe ile kendi bölümlerine müracaat etmesi gerekir.
(f) Kullandığı mezuniyet veya tek ders sınav hakkı sonunda başarısız olan öğrenci, başarısız olduğu
ders(ler)i, eğitim-öğretim döneminde yeniden almak ve başarmak zorundadır.
(g) Mezuniyet sınavında daha düşük alınan notlar önceki notların yerine geçmez. Başarılı olabilmek
için en az CC notu almak zorunludur. Ara sınav ve yarıyıl içi çalışmalar değerlendirmeye katılmaz.
(ğ) Mezuniyet sınavı için mazeret sınavı yapılmaz.

(2) Mezuniyet sınavında elde edilen not, öğrencinin ham başarı notu olarak kabul edilir. Bu ham başarı notu, Senato tarafından belirlenen esaslara göre değerlendirilir ve Tablo 2'de yer alan başarı notu katalog değerleri kullanılarak harfli başarı notuna dönüştürülür.
Bu dönüşüm sisteminde 90 ile 100 arasında alınan ham notlar "AA" harf notuna karşılık gelir ve bu notun katsayısı 4.00 olarak belirlenmiştir. 80 ile 89 arasındaki notlar "BA" notuna, 70 ile 79 arasındaki notlar "BB" notuna ve 60 ile 69 arasındaki notlar "CB" harf notuna dönüştürülür. Bu notların başarı katsayıları sırasıyla 3.50, 3.00 ve 2.50’dir.
50 ile 59 arası alınan notlar "CC" olarak değerlendirilir ve bu notun katsayısı 2.00’dır. 0 ile 49 arasında kalan tüm notlar ise "FF" olarak değerlendirilir ve başarı katsayısı 0.00’dır. Bu sistemle öğrencinin mezuniyet sınavındaki başarısı harf notuna ve katsayıya dayalı biçimde standardize edilir.

Öğretim elemanı takdirinin uygulama esasları
MADDE 14- (1) 100 puan üzerinden hesaplanmış olan ham başarı notu Tablo 1'de verilen Başarı
Notu Katalog Değerleri kullanılarak harfli başarı notuna çevrilir. Öğretim elemanı Tablo I1?de yer alan puan
aralıklarını aşağıya çekebilir, yukarı çıkaramaz. DD harf notunun alt sınırı 50”nin altına inemez. Aynı puana
sahip öğrencilere farklı harf notu verilemez. Bir öğrenciye verilen harf notu, kendisinden daha düşük puana
sahip öğrencilerin harf notundan düşük olamaz.

Sınamalı öğrenciler
MADDE 15- (1) “Fırat Üniversitesi Ön Lisans ve Lisans Eğitim-Öğretim Yönetmeliği”nin 35.
maddesinde tanımlanan sınamalı öğrenciler, bulundukları sınıfa ait tüm dersleri alabilirler.

Ortak dersler
MADDE 16- (1) Ortak Dersler, “Fırat Üniversitesi Ön lisans ve Lisans Sosyal Seçmeli ve Ortak
Zorunlu Ders Yönergesi”nde belirlenen esaslara göre yürütülür.

Staj, bitirme projesi vb. derslere ilişkin hususlar
MADDE 17-(1) Yaz Okulunda ders alan öğrenci, eşzamanlı olarak yaz stajı yapamaz. Yaz Okulu ve
yaz stajı günleri kısmen de olsa çakışamaz. Ancak mezuniyet için sadece yaz stajı/stajları kalmış olan bir
öğrenci, Yaz Okulu sürecinde hem staj derslerine kaydolabilir hem de stajlarını yapabilir.

(2) Bir öğrenci, yaz stajını Yaz Okulu başlangıç tarihinden önce tamamlamış ise, diğer dersleri ile
birlikte staj dersini de alabilir. Alabileceği toplam ders sayısı staj/stajlar dahil toplam 3 dersi aşamaz.

(3) Mezuniyet için sadece Bitirme Ödevi/Bitirme Projesi/Bitirme Tezi vb. bireysel çalışma gerektiren
bir dersten kalan öğrenci, bu dersini Yaz Okulunda alabilir. Bu derslerin açılması için kontenjan sınırı aranmaz.

Başka bir üniversitenin yaz okulundan ders alma, kayıt ve değerlendirme
MADDE 18-(1) Öğrenci, bir Yaz Okulu döneminde sadece bir üniversiteden ders alabilir.

(2) Öğrencinin almak istediği derslerin çoğunluğu hangi üniversitede açılmış ise, derslerini o
üniversiteden alabilir. Aksi takdirde açılan dersleri üniversitemizden alması zorunludur.

(3) Öğrencinin başka üniversiteden ders alması için, ilgili birim program/bölüm başkanlığının ders
eşdeğerliğine ilişkin uygun görüşü ve Müdürlüğün/Dekanlığın onayı gereklidir.

(4) Diğer üniversitelerden alınan derslere ait başarı notları, ilgili birimin yönetim kurulunca
onaylandıktan sonra, Öğrenci İşleri Daire başkanlığı tarafından otomasyona işlenir.

(5) Bir öğrenci öğrenimi süresince diğer üniversitelerin yaz okulundan; önlisans eğitiminde toplam 12
saati aşmamak üzere en fazla 3 ders, lisans eğitiminde toplam 24 saati aşmamak üzere en fazla 6 ders alabilir.

(6) Diğer üniversitelerin öğrencileri kendi üniversitelerinin izni ile Fırat Üniversitesinde açılan Yaz
Okulu derslerine kayıt yaptırabilirler. Bu öğrencilerin başarı notları, kendi üniversitelerine gönderilmek üzere,
ilgili program/bölüm başkanlığı tarafından onaylı bir liste halinde Müdürlük/Dekanlık Makamına iletilir.

Değişim programları öğrencileri
MADDE 19-(1) Erasmus, Farabi, Mevlana gibi öğrenci değişim programlarından faydalanarak başka
bir üniversiteden ders alan öğrencilerin transkripti ile birlikte ders durum belgesi de verilir.

(2) Öğrencinin, Erasmus-- kapsamında aldığı derslerin transkriptine nasıl işleneceğine dair hususlar
şunlardır:

(a) Erasmust öğrenci değişim programı kapsamında alınan dersler ve öğrencinin kendi müfredatında
eşleştirilen dersler için bölümü tarafından AKTS İntibak Formu hazırlanır ve ilgili kurullarca onaylandıktan
sonra Bölüm Başkanlığı tarafından otomasyona işlenir.
(b) Eşleştirilen dersler birebir olursa, Erasmus* öğrenci değişim programı kapsamında alınan dersin
adı, kodu, öğrencinin müfredatındaki eşleştiği dersin kredisi ve notu Bölüm Başkanlıkları tarafından
otomasyona işlenir.
(c) Eşleştirilen derslerden müfredatındaki ders sayısı birden fazla ise bunlardan müfredatındaki içerik
yönünden en uyumlu olan dersin yerine Erasmust öğrenci değişim programı kapsamında alınan dersin adı,
kodu, müfredatındaki kredisi ve notu Bölüm Başkanlıkları tarafından otomasyona işlenir. İntibak Formunda,
eşleştirilen diğer dersler için de Bölüm Başkanlıkları tarafından aynı not verilerek muafiyet işlemi yapılır.
Transkript üzerinde harf notunun hemen ardından (M) tanımı ile muafiyet tamamlanır.
(ç) Erasmust öğrenci değişim programı kapsamında alınan iki veya daha fazla ders Fırat Üniversitesi
müfredatındaki bir derse karşılık geldiği durumda ise karşı taraftan alınan bütün dersler (/) işareti ile ayrılmak
suretiyle birlikte gösterilir. Bu durumda müfredatındaki mevcut dersin kredisi transkripte işlenir, not kısmına
ise birden fazla olan derslerin kredileri göz önünde tutularak hesaplanan ortalama notu öğrencinin transkriptine
işlenir.
(d) Erasmus* kapsamında alınan notların dönüşümü Madde 5'de verilen Tablo 1'e göre yapılır.
(e) Yukarıda belirtilen ve yapılan işlemler ilgili Bölüm Başkanlığı sorumluluğunda olup bilgi amaçlı
olarak Öğrenci İşleri Daire Başkanlığına gönderilir.
(3) Transkriptin ön yüzünün altında, öğrencinin Erasmust kapsamında almış olduğu öğrenim durumu
aşağıda belirtilen şekillerde yazılır.

(a) Öğrenim: (Güz Dönemi İçin Örnek Metin)
Öğrenci, ....-.... Eğitim-Öğretim Yılı Güz Döneminde (Ülke Adı| (Üniversite Adıl) nde Erasmust Öğrenci Değişim Programı kapsamında eğitim görmüştür.

(b) Öğrenim: (Bahar Dönemi İçin Örnek Metin)
Öğrenci, .... - .... Eğitim-Öğretim Yılı Bahar döneminde Ülke Adı) (Üniversite Adı)'nde Erasmus + Öğrenci Değişim Programı kapsamında eğitim görmüştür.

(c) Öğrenim: (1 yıl Gidenler İçin Örnek Metin)
Öğrenci, ....-.... Eğitim-Öğretim Yılında (Ülke Adı) (Üniversite AdıJ'nde Erasmus + Öğrenci Değişim Programı kapsamında eğitim görmüştür.

(ç) Staj: (Şirkette staj yapanlar için)
Öğrenci ....-.... Eğitim-Öğretim döneminde |Firma Adı) firmasında Erasmus + Programı kapsamında staj yapmıştır.

(d) Staj: (Üniversitede staj yapanlar için)
Öğrenci ....-.... Eğitim-Öğretim döneminde (Üniversite Adı)'nde Erasmus + Programı kapsamında staj
yapmıştır.

(4) Öğrenciye verilecek diploma eki veya öğrencinin transkriptini İngilizce talep etmesi durumunda, öğrencinin öğrenim durumu transkript ve diploma ekinde aşağıdaki şekilde yazılır.

(a) Öğrenim: (Güz Dönemi için örnek metin)

The student took a part of his education within the framework of Erasmus Programme during the
Autumn semester of the academic year (akademik yıl) at (Üniversite Adı) in (Ülke Adı).

(b) Öğrenim: (Bahar Dönemi için örnek metin)
The student took a part of his education within the framework of Erasmus Programme during the
Spring semester of the academic year (akademik yıl) at (Üniversite Adı) in (Ülke Adı).

(c) Öğrenim: (1 Yıl giden için örnek metin)
The student took a part of his education within the framework of Erasmus* Programme during whole
academic year (Akademik yıl) at (Üniversite Adı) in (Ülke Adı).

(ç) Staj için örnek metin:
The student participated and completed his internship as a trainee student within the framework of
Erasmus Programme took a part of his education within the framework of Erasmus* Programme in the
academic year |akademik yıll at (Üniversite veya Şirket Adıl in (Ülke Adı|.

Engelli öğrenciler
MADDE 20- (1) Her eğitim ve öğretim dönemi başında engelli öğrenci biriminin önerisi ile engelli
öğrenciler için okuyucu/işaretleyici yardımı, ek süre, erişilebilir salon ve sınav uygulamaları gibi hususlarda
alınacak tedbirleri Senato karara bağlar.

(2) Geçici engel durumları hariç olmak üzere, süreğen engeli olan öğrencilerin, kendilerine mahsus
sınav uygulamalarından yararlanabilmeleri için eğitim ve öğretim döneminin başında ve üniversitenin
belirlediği süre içerisinde ilgili dekanlık veya enstitü/yüksekokul/meslek yüksekokulu müdürlüğüne
başvurmaları gerekir.

(3) Engelli öğrencilerin başvurmaları halinde öğrenciye varsa başvurdukları dersin eşdeğerinin
verilmesinin sağlanmasına, bunun sağlanamaması durumunda ise ders programının bu konuda gelişen program
ve teknik kullanılarak öğrenciye uyarlanması sağlanacaktır.

Kayıt yenileme, ders alma ve azami ders yükü
MADDE 21- (1) Öğrenci, öğretim programının ilk iki yarıyıldaki normal ders yükünü değiştiremez.
Her bir yarıyıl için en az 30 kredilik ders almak zorundadır
(2) Daha sonraki her bir yarıyıl için asgari 15 kredi, azami 40 kredi ders alabilir.
(3) Asgari kredi değeri, gerekçeli durumlarda, akademik danışmanın onayı ile azaltılabilir.
(4) Azami öğrenim süresinin son yarıyılında veya mezuniyet için son yarıyılda olan öğrenciye azami
kredinin üzerinde bir ders alma hakkı verilir.

Bağıl Değerlendirme Sistemi (BDS) ve uygulama esasları
MADDE 22- (1) BDS; bir öğrencinin başarısının, dersteki diğer öğrencilerin başarı düzeylerine göre
değerlendirilmesidir. Bu yöntemin kullanılmasındaki temel amaç, belirli bir dersi alan öğrencileri 100 puan
üzerinden aldıkları mutlak notlara göre değil, o dersi alan grup içinde gösterdikleri performansa göre
notlandırmaktır. Performans, bir öğrencinin sınıf ortalamasına göre hangi konumda olduğudur.
(2) Bağıl Değerlendirme Sistemi, öğrenci sayısı 10 ve üzerinde ise uygulanır.,
(3) Devamsız öğrenciler bağıl değerlendirmeye alınmazlar.
(4) Başarı notları, BDKS'nin altında kalan öğrencilere doğrudan FF notu verilir. Bu durumdaki
öğrencilerin notları, bağıl değerlendirme hesaplamaları dışında tutulur.
(5) Sınıfın bir dersteki ham başarı notu ortalaması 70 ve üzerinde olması durumunda BDS uygulanmaz.
(6) BDKS altında kalan öğrenci oranının, sınıfın “030'unu geçmesi durumunda, ilgili birimin
uygulanmaz. Yönetim Kurulu Kararı ile ilgili öğretim elamanının, sınav sonuçlarını tekrar değerlendirmesi
istenir.
(7) Sınıf ortalamasının yapay olarak düşmesini engellemek, hem yıl içindeki çalışmanın hem de yarıyıl
sınavının önemini arttırmak ve derslerin bir bütün olarak kavranmasını sağlamak amacıyla tüm birimlerde,
Bağıl Değerlendirmeye Katma Sınırı (BDKS)-20, Ham Başarı Notu Alt Sınırı (HBAS)-50 ve Yarıyıl Sonu
Sınav Alt Sınırı (YSAS)-50 olarak belirlenmiştir.
(8) Bir dersin bağıl değerlendirme yoluyla notlandırılabilmesi için, BDKL (Bağıl Değerlendirme Koşulu Listesi) şartlarını sağlayan öğrenci sayısının en az on olması gerekir. Bu koşul sağlandığında, aşağıdaki adımlar izlenerek öğrencinin başarı notu hesaplanır.
İlk olarak, sınıf not ortalaması hesaplanır. Bu ortalama, tüm öğrencilerin notlarının toplamının, o derse katılan öğrenci sayısına bölünmesiyle elde edilir. Matematiksel olarak ifade edildiğinde, sınıf ortalaması (X̄), X puanlarının toplamının N öğrenci sayısına bölünmesiyle bulunur:
X̄ = ΣX / N
Ardından, standart sapma değeri hesaplanır. Bu hesaplamada, öğrencilerin notlarının karelerinin toplamı, notların toplamının karesiyle karşılaştırılır ve sonuç karekök içerisine alınarak normalize edilir. Standart sapma (S) formülü şu şekildedir:
S = (1/N) × √[N·(ΣX²) − (ΣX)²]
Daha sonra her öğrenci için standart not (Z) hesaplanır. Bu hesaplama, öğrencinin notunun sınıf ortalamasından farkının, standart sapmaya bölünmesiyle elde edilir:
Z = (X − X̄) / S
Son adımda, bu Z değeri kullanılarak T notu hesaplanır. Formül:
T = 10 × Z + 50
Hesaplanan T notuna karşılık gelen harfli başarı notu, Tablo 3’te belirtilen aralıklara göre belirlenir. T notları, sınıfın genel başarı düzeyine göre farklı yorumlanır. Sınıf düzeyleri “Üstün Başarı”dan “Kötü”ye kadar yediye ayrılmıştır. Her düzey için sınıfın ortalama not aralığına göre T puanı eşik değerleri belirlenmiştir.
Örneğin, sınıf düzeyi "Üstün Başarı" (ortalama notu >80 ile ≤100 arası) ise, T notu 57 ve üzeri olan öğrenci AA notu alır. Aynı sınıf düzeyinde 56.99 ile 52 arası BA, 51.99 ile 47 arası BB, 46.99 ile 42 arası CB, 41.99 ile 37 arası CC, 36.99 ile 32 arası DC, 31.99 ile 27 arası DD ve 27'nin altındaki tüm T notları FF harf notuna karşılık gelir.
Sınıf ortalaması düştükçe, aynı T notunun karşılık geldiği harf notu da aşağıya doğru kayar. Örneğin sınıf düzeyi "Zayıf" (ortalaması 42.5 ile 47.5 arasında) olan bir grupta AA almak için en az 69 T notuna sahip olmak gerekir. En düşük düzey olan “Kötü” sınıf düzeyinde ise AA için en az 71 T notu gereklidir.
Bu sistem sayesinde, öğrencilerin başarısı yalnızca mutlak puana göre değil, sınıfın genel başarısı ile karşılaştırmalı olarak değerlendirilir. Bu yöntem bağıl (relative) notlandırma olarak adlandırılır.

