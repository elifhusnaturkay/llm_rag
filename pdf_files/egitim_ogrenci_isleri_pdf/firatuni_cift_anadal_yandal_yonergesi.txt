

--- Sayfa 1 ---

FIRAT ÜNİVERSİTESİ ÇİFT ANADAL VE YANDAL PROGRAMI YÖNERGESİ

BİRİNCİ BÖLÜM

Amaç, Kapsam, Dayanak ve Tanımlar

Amaç

MADDE 1- (1) Bu Yönerge, Fırat Üniversitesi bünyesinde yer alan ön lisans ve lisans düzeyindeki
diploma programları arasında yapılacak çift anadal/yandal programlarının uygulanması ile ilgili usul ve
esasları düzenler.

Kapsam
MADDE 2- (1) Bu Yönerge, Fırat Üniversitesi bünyesinde yer alan ön lisans ve lisans düzeyindeki

diploma programları arasında yapılacak çift anadal/yandal programlarının uygulanması ile ilgili hükümleri
kapsar.

Dayanak

MADDE 3- (1) Bu Yönerge; 24/4/2010 tarih ve 27561 sayılı Resmi Gazete'de yayımlanan
“Yükseköğretim Kurumlarında Ön Lisans ve Lisans Düzeyindeki Programlar Arasında Geçiş, Çift Anadal,
Yandal ile Kurumlar Arası Kredi Transferi Yapılması Esaslarına İlişkin Yönetmelik” ile Fırat Üniversitesi Ön
Lisans ve Lisans Eğitim-Öğretim ve Sınav Yönetmeliğine dayanılarak hazırlanmıştır.

Tanımlar

MADDE 4- (1) Bu yönergede geçen;

a) AKTS: Avrupa Kredi Transfer ve Biriktirme Sistemini ,

b) Anadal Programı: Öğrencinin Fırat Üniversitesine girişte kayıtlandığı diploma programını,

c) Birim Kurulu: Fakülte kurulunu, yüksekokul kurulunu ya da meslek yüksekokulu kurulunu,

ç) Birim Yönetim Kurulu: Fakülte yönetim kurulunu, yüksekokul yönetim kurulunu ya da meslek
yüksekokulu yönetim kurulunu,

d) Birim: Fakülte, yüksekokul ve meslek yüksekokulunu,

e) Çift anadal programı: Başarı şartını ve diğer koşulları sağlayan öğrencilerin aynı yükseköğretim
kurumunun iki diploma programından eş zamanlı olarak ders alıp, iki ayrı diploma alabilmesini sağlayan
programı,

# GNO: Öğrencinin hazırlık sınıfı hariç, geçiş yapmak istediği döneme kadar almış olduğu tüm
derslerin kredilerine göre ağırlıklandırılmış not ortalamasını, İkinci Program: Öğrencinin Ana Dal Programının
yanı sıra, Çift Anadal Programı kapsamında diploma aldığı Program,

g) Kontenjan: Önceden belirlenip ilan edilen öğrenci sayısını,

ğ) Not çizelgesi: Öğrenim süresi içinde alınan derslerin, isim, kredi ve başarı notlarının topluca
yazıldığı belgeyi,

h) Rektör: Fırat Üniversitesi Rektörünü,

1) Senato: Fırat Üniversitesi Senatosunu,

i) Taban puan: Bir diploma programına ÖSYM tarafından merkezi sınavla yerleştirilen en düşük
puanlı öğrencinin giriş puanını,

k) Üniversite: Fırat Üniversitesini,

Sayfa 1/6


--- Sayfa 2 ---
FIRAT ” Yö j
ÜNİVERSİTESİ Çift Anadal ve Yandal Programı Yönergesi

1) Yandal programı: Bir diploma programına kayıtlı öğrencinin öngörülen şartları taşıması kaydıyla,
aynı yükseköğretim kurumu içinde belirli bir konuya yönelik sınırlı sayıda dersi almak suretiyle, diploma
yerine geçmeyen bir belge (yandal sertifikası) alabilmelerini sağlayan programı,
ifade eder.

İKİNCİ BÖLÜM
Genel İlkeler
Programın Açılması, Başvuru- Kabul Koşulları, Kontenjan ve Değerlendirme

Çift anadal programı

MADDE 5- (1) Çift anadal programı, ön lisans diploma programları ile diğer ön lisans programları
arasında, lisans programları ile diğer lisans programları veya ön lisans programları arasında ilgili bölümlerin
ve fakülte/yüksekokul kurullarının önerisi üzerine senatonun onayı ile açılabilir.

(2) Çift anadal programı, öğrencinin kayıtlı olduğu anadal programından bağımsız bir lisans
programıdır.

(3) Çift anadal diploma programındaki öğrenci, anadal diploma programında kurum içi geçiş
hükümlerine uygun koşulları sağladığında çift anadal diploma programına yatay geçiş yapabilir.

(4) Yetenek sınavı ile öğrenci alan çift anadal diploma programına öğrenci kabulünde yetenek
sınavında da başarılı olma şartı aranır.

(5) Öğrencinin çift anadal programında alması gereken dersler ve kredileri Yükseköğretim Kurulu
tarafından belirlenen Yükseköğretim Alan Yeterlilikleri dikkate alınarak ilgili bölümlerin ve
fakülte/yüksekokul kurullarının gerekçeli önerisi üzerine senatonun onayı ile arttırılabilir. İlgili çift anadal ön
lisans/lisans programının, öğrencinin programın sonunda asgari olarak kazanması gereken bilgi, beceri ve
yetkinliklere göre tanımlanmış öğrenim kazanımlarına sahip olmasını sağlayacak şekilde düzenlenmesi
gerekir.

(6) Yükseköğretim Kurulu tarafından belirlenen Yükseköğretim Alan Yeterlilikleri de dikkate
alınarak, ortak ve eşdeğer dersler dışında, ilave ders muafiyetleri yapılır.

Yandal program açılması

MADDE 6- (1) İlgili yönetim kurullarının teklifi ve senatolarının onayı ile yandal programları
düzenleyebilir.
(2) Yandal programı öğrencinin kayıtlı olduğu anadal programından bağımsız bir programdır.

Başvuru şekli, tarihleri ve istenilen belgeler

MADDE 7- (1) Başvuruların nasıl ve hangi tarihlerde yapılacağı ile başvurularda istenilen belgeler,
Akademik Takvimde belirtilen tarihlerde üniversitenin internet sitesinden ilan edilir.

(2) Başvuru koşullarını sağlamayan veya eksik belge ile yapılan başvurular değerlendirmeye alınmaz.

(3) Kayıt hakkı kazanan öğrenciler Akademik Takvimde belirtilen tarihlerde Üniversitenin internet
sitesinden ilan edilir.

Çift Anadal/Yandal programına kabul koşulları

MADDE 8- (1) Çift anadala kabul edilecek öğrencilerin kontenjanı senato tarafından; yandala kabul
edilecek öğrencilerin kontenjanı ilgili yönetim kurulu tarafından belirlenir.

(2) Başarı sıralaması şartı aranan programlarda çift anadal yapmak isteyen öğrencinin, bu Yönergede
belirlenen diğer şartların yanı sıra kayıt olduğu yıldaki ilgili programın Yükseköğretim Kurulu tarafından
belirlenen başarı sıralaması şartını sağlamış olması gerekir.

(3) Öğrenci, çift anadal diploma programına, anadal lisans diploma programının en erken üçüncü
yarıyılın başında, en geç ise dört yıllık programlarda beşinci yarıyılın başında, beş yıllık programlarda yedinci

Sayfa 2/6


--- Sayfa 3 ---
FIRAT . 7; N
ÜNİVERSİTESİ Çift Anadal ve Yandal Programı Yönergesi

yarıyılın başında, altı yıllık programlarda ise dokuzuncu yarıyılın başında; anadal ön lisans diploma
programında en erken ikinci yarıyılın başında, en geç ise üçüncü yarıyılın başında başvurabilir.

(4) Hukuk, tıp ve sağlık programları ile mühendislik programları hariç olmak üzere, çift anadal
yapılacak programların kontenjanları da programların kontenjanının *020'sinden az olmamak üzere Senato
tarafından belirlenir.

(5) Anadal diploma programındaki genel not ortalaması en az 2.70 olan ancak anadal diploma
programının ilgili sınıfında başarı sıralaması itibarı ile en üst 9920”sinde yer almayan öğrencilerden çift anadal
yapılacak programın ilgili yıldaki taban puanından az olmamak üzere puana sahip olanlar da çift anadal
programına başvurabilirler.

(6) Öğrencinin çift anadal programına başvurabilmesi için başvurduğu döneme kadar anadal lisans
programında tüm dersleri almış, başarmış, başvuru sırasındaki genel not ortalamasının dörtlük sistemde en az
2.72; yüzlük sistemde 70 olması ve anadal programının ilgili sınıfında başarı sıralaması itibari ile en üst
“o20”sinde bulunması gerekir.

(7) Öğrenci aynı anda sadece bir çift anadal ve/veya bir yandal programına başvurabilir.

(8) Yükseköğretim Kurulu tarafından belirlenen diploma programlarına kaydolan öğrenciler, talepte
bulunmaları halinde yine Yükseköğretim Kurulu tarafından belirlenecek programlarda yandal/çift anadal
eğitimi yapabilir.

(9) Öğrencinin yandal programına başvurabilmesi için başvurduğu döneme kadar anadal lisans
programında tüm dersleri almış, başarmış, başvuru sırasındaki genel not ortalamasının dörtlük sistemde en az
2.50; yüzlük sistemde en az 65 olması gerekir.

(10) Not sistemlerinin birbirlerine çevrilmesinde Yükseköğretim Kurulu tarafından hazırlanan “Not
Eşdeğerlik Tablosu” kullanılır.

Değerlendirme

MADDE 9- (1) Değerlendirme, Fakülte/Yüksekokul/Konservatuar/Meslek Yüksekokullarının
Yönetim Kurulları tarafından yapılır.

(2) Başvuruların belirlenen kontenjandan fazla olması halinde aşağıdaki formüller kullanılarak
hesaplanan puanlamaya göre sıralama yapılır. Sıralamada eşitlik halinde üniversite giriş puanı dikkate alınır.

a) Birim içi değerlendirme puanı

. Adayın Yerleştirme Puanı Adayın GNO'su
Değerlendirme Planı — 500 x204 400 x80

b) Birimler arası değerlendirme puanı

Değerlendi pi - Adayın Yerleştirme Puanı N Adayın GNO'su
eğerlendirme Planı 500 x 200
ÜÇÜNCÜ BÖLÜM

Eğitim Öğretim ve Mezuniyet

Çift Anadal/Yandal ders alma

MADDE 10- (1) Çift anadal ve yandal diploma programlarına öğrenci kabul eden bölümlerde,
önceden hazırlanmış olan ders havuzundan öğrencilerin alacağı dersleri belirlemede ve derslerin alınacağı
dönemleri planlamada öğrencilere yardımcı olmak üzere ilgili bölüm başkanınca çift anadal ve yandal Program
Koordinatörü atanır. Çift anadal ve yandal programı kapsamında alınacak dersler ilgili yönetim kurulu kararı
ile kesinleşir.

Sayfa 3/6


--- Sayfa 4 ---
FIRAT ” Yö j
ÜNİVERSİTESİ Çift Anadal ve Yandal Programı Yönergesi

Çift Anadal/Yandal ders yükü ve dersten çekilme

MADDE 11- (1) Çift anadal/yandal programına kayıtlı öğrencilerin anadal ve çift anadal/yandal
programındaki azami ders yükü ve ders yükü artırma koşulları Fırat Üniversitesi Ön Lisans ve Lisans Eğitim
Öğretim Yönetmeliğinin ilgili maddesine göre belirlenir.

Çift Anadal programında başarı ve mezuniyet koşulları

MADDE 12- (1) Çift anadal programındaki başarı ve mezuniyet koşulları, Fırat Üniversitesi Ön Lisans
ve Lisans Eğitim Öğretim Yönetmeliğinin ilgili maddelerine göre belirlenir.

(2) Çift anadal programı öğrencileri sadece anadal programında başarı sıralamasına alınır.

(3) Çift anadal programından mezuniyet hakkını elde eden öğrenciye, anadal programından mezuniyet
hakkını elde etmeden çift anadal programının lisans diploması verilmez.

(4) Anadal diploma programından mezuniyet hakkını elde eden ancak ikinci anadal diploma
programını bitiremeyen öğrencilerin öğrenim süresi ikinci anadal diploma programına kayıt yaptırdığı eğitim
öğretim yılından itibaren 2547 sayılı Kanunun 44 üncü maddesinin (c) fıkrasında belirtilen azami süredir.

(5) Çift anadal programında kayıtlı olan öğrencilerden diploma programının öğrenim süresi ve ilave
bir yıl sonunda mezun olamayan öğrencilerden öğrenci katkı payı alınır.

(6) Anadal ve çift anadal programları stajları, bölümler arası karşılıklı anlaşma çerçevesinde yürütülür.

(7) Çift anadal programı nedeniyle, öğrencinin anadal programındaki başarısı ve mezuniyeti hiç bir
biçimde etkilenmez.

(8) Öğrencinin çift anadal programından mezun olabilmesi için genel not ortalamasının en az 100
üzerinden 70 olması gerekir. Tüm çift anadal öğrenimi süresince öğrencinin anadal programındaki genel not
ortalaması bir defaya mahsus olmak üzere 100 üzerinden 65'e kadar düşebilir. Anadal programındaki genel
not ortalaması ikinci kez 100 üzerinden 70'in altına düşen öğrencinin ikinci anadal diploma programından
kaydı silinir.

(9) Çift anadal öğrencileri, başladıkları sınıfın yürürlükte olan eğitim öğretim sınav yönetmeliğine ve
uygulanmakta olan müfredatına tabi olurlar. Lisans programlarından mezuniyet için en az 240 AKTS; ön lisans
programları için en az 120 AKTS'yi tamamlamak gerekir.

(10) Çift anadal programı ile öğrencinin kayıtlı olduğu anadal programı arasında ortak veya eşdeğer
dersler olabilir.

(11) Öğrencinin ikinci anadala müracaat ettiği tarih itibariyle birinci anadalda almış olduğu ve daha
sonra alacağı derslere ilişkin muafiyet işlemleri Fırat Üniversitesi Muafiyet ve İntibak İşlemleri Yönergesine
göre yapılır.

Yandal programında başarı ve mezuniyet koşulları

MADDE 13- (1) Yandal programındaki başarı ve mezuniyet koşulları, Fırat Üniversitesi Ön Lisans
ve Lisans Eğitim Öğretim Yönetmeliğinin ilgili maddelerine göre belirlenir.

(2) Yandal programı öğrencileri sadece anadal programında başarı sıralamasına alınır.

(3) Yandal programını izleyen öğrencilere anadal programlarından mezun oldukları yarıyıl sonunda
anadal programlarına ait lisans diplomaları verilir.

(4) Yandal programını tamamlayan öğrenciye, anadal programından mezuniyet hakkını elde etmeden
yandal programının sertifikası verilmez.

(5) Anadal programından mezuniyet hakkını elde eden ancak yandal programını bitiremeyen
öğrencilere ilgili yönetim kurullarının kararı ile en fazla iki yarıyıl ek süre tanınır.

(6) Öğrenciler ek süre boyunca yandal yaptıkları bölüme ait öğrenci katkı payını, anadal programına
kayıt yaptırdıkları tarih göz önüne alınarak ödemeye devam ederler. Yüksek Lisans programına kayıt oldukları
takdirde, ayrıca yüksek lisans öğrenci katkı payını öderler. Bu öğrenciler hakkında karar almaya, öğrencinin
izlediği yandal programını veren fakülte yönetim kurulu yetkilidir.

(7) Öğrencinin yandal programına devam edebilmesi için anadal programındaki not ortalamasının en
az 100 üzerinden 60 olması şarttır. Bu şartı sağlayamayan öğrencinin yandal programından kaydı silinir.
Öğrencinin başarılı olduğu ve anadal programına sayılmayan dersler, genel not ortalamasına dâhil
edilmeksizin transkript ve diploma ekinde yer alır.

Sayfa 4/6


--- Sayfa 5 ---
FIRAT ” Yö j
ÜNİVERSİTESİ Çift Anadal ve Yandal Programı Yönergesi

(8) Yandal programında alınan tüm derslerin olduğu not çizelgesi düzenlenir.

(9) Yandal programı ile öğrencinin kayıtlı olduğu anadal programı arasında ortak veya eşdeğer dersler
olabilir.

(10) Yandal programı, anadal programı ile ortak veya eşdeğer olan dersler hariç, en az 18 kredi ve en
az altı ders; en fazla 36 kredi ve en fazla 12 dersten oluşur.

(ID) Yandal programının uygulanması, müfredat değişiklikleri ve intibak konularında anadal
programlarında kullanılan esaslar geçerlidir.

(12) Yandal programlarını tamamlayanlara eğitim aldıkları alanda sadece başarı belgesi (Yandal
Sertifikası) düzenlenir. Bu belgeler diploma yerine geçmediğinden diploma ile elde edilen hak ve yetkilerden
yararlanamaz.

Çift Ana Dal/Yan Dal programından ayrılma ve ilişik kesme

MADDE 14- (1) Öğrenci, çift anadal/yandal programını kendi isteği ile bırakabilir.

(2) Mezuniyet haricinde, anadaldan ilişiği kesilen öğrencinin çift anadaldan/yandaldan da ilişiği
kesilir.

(3) Çift anadal/yandal programından iki yarıyıl üst üste ders alamayan öğrencinin çift anadal/yandal
programından kaydı silinir.

(4) Anadal programında izinli sayılan öğrenci, talep aranmaksızın çift anadal/yandal programında da
izinli sayılır.

(5) Çift anadal/yandal programından kendi isteği ile veya başarısızlığı nedeni ile ayrılan öğrenci,
başarısız olduğu çift anadal/yandal derslerini tekrarlamak zorunda değildir. Çift anadal/yandal programından
her ne sebeple olursa olsun ilişiği kesilen öğrenciler, yeniden bu programa başvuramazlar. Ancak, aldığı
dersleri gösterir öğrenim durum belgesi verilir.

(6) Genel not ortalaması ikinci kez 100 üzerinden 70”'in altına düşen öğrencinin ikinci anadal diploma
programından kaydı silinir.

(7) Kendisine verilen ek süreler sonunda mezun olamayan öğrencinin yandal programından ilişiği
kesilir.

DÖRDÜNCÜ BÖLÜM

Son Hükümler

Hüküm bulunmayan haller

MADDE 15- (1) Bu Yönergede hüküm bulunmayan hallerde; ilgili diğer mevzuat hükümleri ile YÖK,
Senato ve ilgili birimlerin yönetim kurulu kararları uygulanır.

Yürürlük
MADDE 16- (1) Bu Yönerge Fırat Üniversitesi Senatosunca kabulünden sonra yürürlüğe girer.
(2) Bu yönerge 2024-2025 Eğitim-Öğretim yılı Bahar dönemi itibarıyla uygulanır.

Yürütme

MADDE 17- (1) Bu Yönerge hükümlerini Fırat Üniversitesi Rektörü yürütür.

Yönergenin Kabul Edildiği Senato Kararının Tarih ve Sayısı

Tarih Sayı

02.12.2024 2024-2025/4.8

Sayfa 5/6


--- Sayfa 6 ---
Çift Anadal ve Yandal Programı Yönergesi

Sayfa 6/6
