

--- Sayfa 1 ---
Resmi Gazete
8 Ekim 2017 Pazar Sayı: 30204

Fırat Üniversitesinden:

FIRAT ÜNİVERSİTESİ
LİSANSÜSTÜ EĞİTİM-ÖĞRETİM VE SINAV YÖNETMELİĞİ

BİRİNCİ BÖLÜM

Amaç, Kapsam, Dayanak ve Tanımlar
Amaç
MADDE 1 — (1) Bu Yönetmeliğin amacı; Fırat Üniversitesine bağlı enstitülerde
yürütülen lisansüstü eğitim-öğretim ve sınavlara ilişkin esasları düzenlemektir.
Kapsam
MADDE 2 — (1) Bu Yönetmelik, Fırat Üniversitesinde yürütülen lisansüstü eğitim-
öğretim; bilimsel araştırma ve uygulama faaliyetlerine ilişkin hükümleri kapsar.
Dayanak
MADDE 3 — (1) Bu Yönetmelik 4/11/1981 tarihli ve 2547 sayılı Yükseköğretim
Kanununun 14 ve 44 üncü maddelerine dayanılarak hazırlanmıştır.
Tanımlar
MADDE 4 - (1) Bu Yönetmelikte geçen;

a) AKTS: Avrupa Kredi Transfer Sistemini,

b) ALES: Akademik Personel ve Lisansüstü Eğitimi Giriş Sınavını,

c) Anabilim dalı: 3/3/1983 tarihli ve 17976 sayılı Resmi Gazete'de yayımlanan
Lisansüstü Eğitim-Öğretim Enstitülerinin Teşkilat ve İşleyiş Yönetmeliğinde enstitüler için
belirlenen anabilim dallarını,

ç) Anabilim dalı başkanı: İlgili enstitü anabilim/anasanat dalı başkanını,

d) Anabilim dalı kurulu: Enstitülerde bulunan anabilim dallarındaki bütün öğretim
üyelerinden oluşan kurulu,

e) Azami süre: tezli Yüksek lisans öğreniminde altı yarıyıl, tezsizde üç yarıyıl ve doktora
öğreniminde yüksek lisans derecesi ile kabul edilenler için on iki yarıyıl, lisans derecesi ile
kabul edilenler için ise on dört yarıyıllık süreyi,

f) Danışman: Enstitüde kayıtlı öğrenciye ders, seminer ve tez çalışması sürecinde
rehberlik etmek üzere Enstitü Yönetim Kurulu tarafından atanan öğretim üyesini,

g) Doktora yeterlik komitesi: Doktora yeterlik sınavlarını düzenleyen ve yürüten
komiteyi,

&) Enstitü: Fırat Üniversitesi Rektörlüğüne bağlı lisansüstü eğitim-öğretim yapan
enstitüleri,

h) Enstitü kurulu: Enstitü müdürü başkanlığında, müdür yardımcıları ve enstitü anabilim
dalı başkanlarından oluşan kurulu,

1) Enstitü yönetim kurulu: Enstitü müdürü başkanlığında, müdür yardımcıları ve Enstitü
Kurulu tarafından üç yıl için seçilen üç öğretim üyesinden oluşan kurulu,

i) İntihal: Başkalarının fikirlerini, metotlarını, verilerini veya eserlerini bilimsel
kurallara uygun biçimde atıf yapmadan kısmen veya tamamen kendi eseri gibi göstermeyi,

jJ) Lisansüstü öğretim programı: Tezli/tezsiz yüksek lisans ile doktora ve sanatta yeterlili
programlarını programlarını,

k) Lisansüstü ikinci öğretim programı: Mesai saatleri dışında yürütülen öğretim
programını,

m) Program koordinatörü: Anabilim dalı altında lisansüstü eğitim veren program
başkanlarını,

n) Program yürütme kurulu: Anabilim dalı altında ilgili programdaki bütün öğretim
üyelerinden oluşan kurulu,

o) Senato: Fırat Üniversitesi Senatosunu,



--- Sayfa 2 ---
Resmi Gazete
8 Ekim 2017 Pazar Sayı: 30204

ö) TUS: Tıpta Uzmanlık Eğitimi Giriş Sınavını,

p) Uzaktan eğitim programı: Bilişim teknolojileri destekli gerçekleştirilen lisansüstü
eğitim programını,

Tr) ÜDS: Üniversitelerarası Kurul Yabancı Dil Sınavını,

s) Üniversite: Fırat Üniversitesini,

ş$) YDS: Yabancı Dil Bilgisi Seviye Tespit Sınavını,

ifade eder.

İKİNCİ BÖLÜM
Lisansüstü Programların Açılması

Genel esaslar

MADDE 5 - (1) Lisansüstü programlar, tezli ve tezsiz yüksek lisans ile doktora
programlarından oluşur.

Programların açılması

MADDE 6 - (1) Enstitüler, Yükseköğretim Kurulunca belirlenen dallarda lisansüstü
öğretim programlarını düzenleyip yürütürler. Bu öğretim programları, enstitü kurulu ve
Senatoda görüşülüp kabul edildikten ve Yükseköğretim Kurulu tarafından onaylandıktan sonra
uygulanır. Enstitüler, Rektörün onayını alarak, yurt içi ve yurt dışında, diğer yükseköğretim,
araştırma kurum ve kuruluşlarıyla işbirliğine ve ortak program yürütmeye karar verebilirler.

(2) Enstitü kurulunun önerisi, Senato onayı ve Yükseköğretim Kurulu kararı ile
lisansüstü eğitim yapmak üzere, bir fakülte, bölüm veya anabilim dalından farklı bir ad taşıyan,
disiplinler arası bir enstitü anabilim dalı kurulabilir. Bu enstitü anabilim dalı başkanı, enstitü
yönetim kurulu tarafından üç yıl süre ile atanır.

(3) Farklı iki fakültede aynı isimli iki bölümün bulunması halinde; bu iki bölüm,
enstitüde tek bir anabilim dalı olarak temsil edilir ve bu anabilim dalında lisansüstü programlar
yürütülür. Bu iki bölümdeki tüm öğretim üyeleri enstitünün ilgili anabilim dalı kurulunu
oluşturur.

(4) Lisansüstü program, anabilim dalıyla aynı adı taşır. Ancak, Senato önerisi ve
Yükseköğretim Kurulu kararı ile bir enstitü anabilim dalında, o enstitü anabilim dalından farklı
adlar taşıyan lisansüstü programlar da açılabilir. Lisansüstü programdaki bütün öğretim üyeleri
program yürütme kurulunu oluşturur. Program yürütme kurulu kararları enstitü onayına
sunulur. Programın yürütülmesiyle ilgili diğer esaslar Senato tarafından belirlenir.

(5) Yükseköğretim Kurulu kararıyla lisansüstü uzaktan öğretim programları açılabilir.
Uzaktan öğretim programlarının açılabileceği alanlar, uzaktan öğretim yoluyla verilecek dersler
ve kredi ile AKTS kredi miktarları, ders materyallerinin hazırlanması, sınavlarının yapılma
şekli, yükseköğretim kurumları arasında bu amaçla yapılacak protokoller ile uzaktan öğretime
ilişkin diğer hususlar Yükseköğretim Kurulu tarafından belirlenir.

(6) Yükseköğretim Kurulu tarafından açılmasına izin verilen lisansüstü programları
rektörlüğün bulunduğu il dışında sürdürülemez.

ÜÇÜNCÜ BÖLÜM
Yüksek Lisans Programları

Tezli yüksek lisans programı

MADDE 7 - (1) Tezli yüksek lisans programı öğrencinin bilimsel araştırma
yöntemlerini kullanarak bilgilere erişme, bilgiyi derleme, yorumlama ve değerlendirme
yeteneğini kazanmasını sağlar.

(2) Tezli yüksek lisans programı toplam yirmi bir ulusal krediden az olmamak koşuluyla
en az yedi ders, bir seminer dersi ve tez çalışmasından, bir eğitim-öğretim dönemi 60 AKTS
kredisinden az olmamak koşuluyla toplam en az 120 AKTS kredisinden oluşur.


--- Sayfa 3 ---
Resmi Gazete
8 Ekim 2017 Pazar Sayı: 30204

(3) Tezli yüksek lisans programında, lisans öğrenimi sırasında alınmamış olması
kaydıyla lisans derslerinden ve diğer yükseköğretim kurumlarında verilmekte olan derslerden
ders seçilebilir.

(4) Tezli yüksek lisans programı ikinci lisansüstü öğretim programı olarak yürütülebilir.

(5)Tezli ve tezsiz yüksek lisans programları arasında geçiş yapılabilir.

(6) Programın yürütülmesi ve programlar arasında geçişlerle ile ilgili diğer hükümler
Senato tarafından belirlenir.

Başvuru ve kabul

MADDE 8 — (1) Yüksek lisans programına başvurabilmek için adayların, lisans
diplomasına ve başvurduğu programın puan türünde ALES puanına sahip olmaları gerekir.
Ancak başvuru için gereken puan türü, bilimsel değerlendirme ve/veya mülakat sonucu gibi
öğrenci kabulüne dair hususlar Senato tarafından belirlenir.

(2) Güzel sanatlar fakültelerinin ve konservatuvarın enstitülerdeki anabilim ve anasanat
dallarına öğrenci kabulüne dair hususlar Senato tarafından belirlenir.

Süre

MADDE 9 — (1) Tezli yüksek lisans programının süresi bilimsel hazırlıkta geçen süre
hariç, kayıt olduğu programa ilişkin derslerin verildiği dönemden başlamak üzere, her dönem
için kayıt yaptırıp yaptırmadığına bakılmaksızın dört yarıyıl olup, program en çok altı yarıyılda
tamamlanır.

(2) Dört yarıyıl sonunda öğretim planında yer alan kredili derslerini ve seminer dersini
başarıyla tamamlayamayan veya bu süre içerisinde Senatonun öngördüğü başarı
koşullarını/ölçütlerini yerine getiremeyen; azami süreler içerisinde ise tez çalışmasında
başarısız olan veya tez savunmasına girmeyen öğrencinin programla ilişiği kesilir.

Tez danışmanı atanması ve tez konusu

MADDE 10 — (1) Tezli yüksek lisans programında, enstitü anabilim/anasanat dalı
kurulu önerisi ve enstitü yönetim kurulu onayı ile Üniversitenin kadrosunda bulunan öğretim
üyelerinden her öğrenci için bir tez danışman atanır.

(2) Danışmanda aranan nitelikler ile atama süreci ve tez konusu belirleme süreci Senato
tarafından belirlenir.

Yüksek lisans tezinin sonuçlanması

MADDE 11 — (1) Tezli yüksek lisans programında eğitim alan bir öğrenci, elde ettiği
sonuçları uygun biçimde yazar ve tezini jüri önünde sözlü olarak savunur.

(2) Yüksek lisans tez jürisinin oluşturulması, tezin hazırlanması, sunumu, sınavı ve teze
ilişkin uyulacak diğer esaslar Senato tarafından belirlenir.

Tezin başarısız bulunması

MADDE 12 — (1) Tezi başarısız bulunarak reddedilen öğrencinin programla ilişiği
kesilir.

(2) Tezi reddedilen öğrencinin talepte bulunması halinde, gerekli koşulları yerine
getirmiş olmak kaydıyla kendisine tezsiz yüksek lisans diploması verilir.

Diploma

MADDE 13 — (1) Tez sınavında başarılı olan ve Senato tarafından belirlenen diğer
koşulları da sağlayan yüksek lisans öğrencisine tezli yüksek lisans diploması verilir.

(2) Gerekli koşulları yerine getirmeyen öğrenci koşulları yerine getirinceye kadar
diplomasını alamaz, öğrencilik haklarından yararlanamaz ve azami süresinin dolması halinde
programla ilişiği kesilir.

(3) Tezli yüksek lisans diploması üzerinde enstitü anabilim/anasanat dalındaki
programın Yükseköğretim Kurulu tarafından onaylanmış adı bulunur. Mezuniyet tarihi tezin
sınav jüri komisyonu tarafından imzalı nüshasının teslim edildiği tarihtir.


--- Sayfa 4 ---
Resmi Gazete
8 Ekim 2017 Pazar Sayı: 30204

Tezsiz yüksek lisans programı

MADDE 14 - (1) Tezsiz yüksek lisans programı, öğrenciye mesleki konularda bilgi
kazandırarak mevcut bilginin uygulamada nasıl kullanılacağını gösterir.

(2) Tezsiz yüksek lisans programı ikinci lisansüstü öğretimde de yürütülebilir.

(3) Tezsiz yüksek lisans programlarına öğrenci kabul koşulları ve uygulama ile ilgili
esaslar Senato tarafından belirlenir.

Süre

MADDE 15 —(1) Tezsiz yüksek lisans programını tamamlama süresi en az iki yarıyıl,
en çok üç yarıyıldır. Bu sürenin sonunda başarısız olan veya programı tamamlayamayan
öğrencinin programla ilişiği kesilir.

Danışman atanması

MADDE 16 — (1) Tezsiz yüksek lisans programında enstitü anabilim/anasanat dalı
başkanlığı her öğrenci için nitelikleri uygun bir öğretim üyesini danışman olarak belirler.

(2) Danışmanda aranan nitelikler ve atanması ile ilgili esaslar Senato tarafından
belirlenir.

Diploma

MADDE 17-(1) Kredili derslerini ve dönem projesini başarıyla tamamlayan öğrenciye
tezsiz yüksek lisans diploması verilir.

(2) Tezsiz yüksek lisans programına devam edenler, Senato tarafından belirlenen gerekli
şartları yerine getirmek kaydıyla, tezli yüksek lisans programına geçiş yapabilirler.

DÖRDÜNCÜ BÖLÜM
Doktora Programı

Genel esaslar

MADDE 18 — (1) Doktora programı, öğrenciye bağımsız araştırma yapma, bilimsel
problemleri, verileri geniş ve derin bir bakış açısı ile irdeleyerek yorum yapma, analiz etme ve
yeni sentezlere ulaşmak için gerekli becerileri kazandırır.

(2) Doktora programı, tezli yüksek lisans derecesi ile kabul edilmiş öğrenciler için
toplam yirmi bir ulusal krediden ve bir eğitim-öğretim dönemi 60 AKTS'den az olmamak
koşuluyla en az yedi ders, seminer, yeterlik sınavı, tez önerisi ve tez çalışması olmak üzere en
az 240 AKTS kredisinden oluşur. Lisans derecesi ile kabul edilmiş öğrenciler için de en az kırk
iki ulusal kredilik 14 ders, seminer, yeterlik sınavı, tez önerisi ve tez çalışması olmak üzere
toplam en az 300 AKTS kredisinden oluşur.

(3) Doktora programlarında, enstitü anabilim/anasanat dalı kurulunun önerisi ve enstitü
yönetim kurulu onayı ile diğer yükseköğretim kurumlarında verilmekte olan derslerden ders
seçilebilir.

(4) Lisans dersleri ders yüküne ve doktora kredisine sayılmaz.

(5) Doktora programları ikinci öğretim olarak açılamaz.

Başvuru ve kabul

MADDE 19 — (1) Doktora programına başvurabilmek için adayların;

a) Tezli yüksek lisans diplomasına sahip olmaları, başvurduğu programın puan türünde
en aZ55 ALES puanına ve yabancı dil sınavlarından en az 55 puana sahip olmaları gerekir. Bu
asgari puanların girilecek programların özelliklerine göre gerekirse yükseltilmesine Senato
karar verir.

b) Tıp, diş hekimliği, veteriner, eczacılık fakülteleri ile hazırlık sınıfları hariç en az on
yarıyıl süreli lisans diplomasına veya Sağlık Bakanlığınca düzenlenen esaslara göre bir
laboratuvar dalında kazanılan uzmanlık yetkisine sahip olmaları ve ALES'ten başvurduğu
programın puan türünde en az 55 ALES puanına sahip olmaları gerekir. Temel tıp


--- Sayfa 5 ---
Resmi Gazete
8 Ekim 2017 Pazar Sayı: 30204

bilimlerindeki doktora programlarına tıp fakültesi mezunlarının başvurularında ALES puanı
yerine TUS puanı da kullanılabilir.

c) Lisans derecesiyle doktora programına başvuranların lisans mezuniyet not
ortalamalarının 4 üzerinden en az 3 veya muadili bir puan olması ve başvurduğu programın
puan türünde en az 80 ALES puanına sahip olmaları gerekir.

(2) Doktora programlarına öğrenci kabulünde, temel tıp puanı veya ALES puanı yanı
sıra gerekirse, lisans ve/veya yüksek lisans not ortalaması, bilimsel değerlendirme ve/veya
mülakat sonucu da istenebilir. Başvuru için adayların sağlaması gereken diğer hususlar ve
belgeler Senato tarafından belirlenir.

(3) Güzel sanatlar fakültelerinin ve konservatuvarın enstitülerdeki anabilim ve anasanat
dallarına öğrenci kabulünde aranacak koşullar ve değerlendirmeye dair diğer hususlar Senato
tarafından belirlenir.

Süre

MADDE 20 - (1) Doktora programı, tezli yüksek lisans derecesi ile kabul edilenler için
her dönem için kayıt yaptırıp yaptırmadığına bakılmaksızın sekiz yarıyıl olup azami
tamamlama süresi on iki yarıyıl; lisans derecesi ile kabul edilenler için on yarıyıl olup azami
tamamlama süresi on dört yarıyıldır.

(2) Doktora programı için gerekli kredili dersleri başarıyla tamamlamanın azami süresi
tezli yüksek lisans derecesi ile kabul edilenler için dört yarıyıl, lisans derecesi ile kabul edilenler
için altı yarıyıldır. Bu süre içinde kredili derslerini başarıyla tamamlayamayan öğrencinin
programla ilişiği kesilir.

(3) Kredili derslerini başarıyla bitiren, yeterlik sınavında başarılı bulunan ve tez önerisi
kabul edilen, ancak tez çalışmasını azami süre sonuna kadar tamamlayamayan öğrencinin
programla ilişiği kesilir.

(4) Lisans derecesi ile doktora programına başvurmuş öğrencilerden, kredili derslerini
ve/veya azami süresi içinde tez çalışmasını tamamlayamayanlara, doktora tezinde başarılı
olamayanlara tezsiz yüksek lisans için gerekli şartları yerine getirmiş olmaları kaydıyla talepleri
halinde tezsiz yüksek lisans diploması verilir.

Tez danışmanı atanması

MADDE 21 — (1) Enstitü anabilim/anasanat dalı kurulu/program koordinatörlüğü, her
öğrenci için bir tez danışmanını enstitüye önerir. Tez danışmanı enstitü yönetim kurulu
kararıyla kesinleşir.

(2) Tez danışmanı, Senatonun belirlediği niteliklere sahip öğretim üyeleri arasından
seçilir. Üniversitede belirlenen niteliklere sahip öğretim üyesi bulunmaması durumunda başka
bir yükseköğretim kurumundan öğretim üyesi danışman olarak seçilebilir.

(3) Tez çalışmasının niteliğinin birden fazla tez danışmanı gerektirdiği durumlarda
atanacak ikinci tez danışmanı, Üniversite kadrosu dışından en az doktora derecesine sahip
kişilerden de olabilir.

(4) Danışmanda aranan nitelikler ve atanması ile ilgili diğer esaslar Senato tarafından
belirlenir.

Yeterlik sınavı

MADDE 22 - (1) Yeterlik sınavı, derslerini ve seminerini tamamlayan öğrencinin
alanındaki temel konular ve kavramlar ile doktora çalışmasıyla ilgili bilimsel araştırma
derinliğine sahip olup olmadığının ölçülmesidir. Bir öğrenci bir yılda en fazla iki kez yeterlik
sınavına girer.

(2) Yüksek lisans derecesi ile kabul edilen öğrenci en geç beşinci yarıyılın, lisans
derecesi ile kabul edilmiş olan öğrenci en geç yedinci yarıyılın sonuna kadar yeterlik sınavına
girmek zorundadır.


--- Sayfa 6 ---
Resmi Gazete
8 Ekim 2017 Pazar Sayı: 30204

(3) Yeterlik sınavları, enstitü anabilim/anasanat dalı kurulu tarafından önerilen ve
enstitü yönetim kurulu tarafından onaylanan beş kişilik doktora yeterlik komitesi tarafından
düzenlenir ve yürütülür.

(4) Yeterlik sınav jürisi, yeterlik komitesi tarafından belirlenir, enstitü onayı ile
kesinleşir.

(5) Sınav jürisinin oluşturulması, yeterlik sınavının yürütülmesi ve değerlendirmesi
konularında Senato esaslarına göre işlem yapılır.

(6) Yeterlik sınavında iki kez başarısız olan öğrencinin doktora programıyla ilişiği
kesilir.

(7) Yeterlik sınavı jürisi, yeterlik sınavını başaran bir öğrencinin, ders yükünü
tamamlamış olsa bile, toplam kredi miktarının üçte birini geçmemek şartıyla fazladan
ders/dersler almasını isteyebilir. Öğrenci, ilgili enstitü kararıyla belirlenecek bu dersleri
başarmak zorundadır.

(8) Lisans derecesi ile doktora programına kabul edilmiş ve en az yedi dersini başarı ile
tamamlamış bir öğrenci yüksek lisans programına geçebilir. Geçiş şartları Senato tarafından
belirlenir.

Tez izleme komitesi

MADDE 23 — (1) Yeterlik sınavında başarılı bulunan öğrenci için ilgili enstitü
anabilim/anasanat dalı kurulunun önerisi ve enstitü yönetim kurulu onayı ile bir tez izleme
komitesi oluşturulur.

(2) Tez izleme komitesi üç öğretim üyesinden oluşur. Komitede tez danışmanı ile enstitü
anabilim/anasanat dalı içinden ve dışından birer üye yer alır.

(3) Tez izleme komitesi üyelerinde aynı yöntemle değişiklik yapılabilir.

Tez önerisi savunması

MADDE 24 — (1) Doktora yeterlik sınavını başarı ile tamamlayan öğrenci, en geç altı
ay içinde, yapacağı araştırmanın amacını, yöntemini ve çalışma planını kapsayan tez önerisini
tez izleme komitesi önünde sözlü olarak savunur.

(2) Tez izleme komitesi, öğrencinin sunduğu tez önerisinin kabul, düzeltme veya
reddedileceğine salt çoğunlukla karar verir.

(3) Tez önerisi reddedilen öğrenci, yeni bir danışman ve/veya tez konusu seçme hakkına
sahiptir. Tez önerisi ikinci kez reddedilen öğrencinin programla ilişiği kesilir.

(4) Tez önerisi kabul edilen öğrencinin tezinin sonuçlanabilmesi için tez çalışması
süresince en az üç tez izleme komitesi raporu sunulması gerekir.

(5) Tez izleme komitesi, yılda en az iki kez toplanarak öğrencinin teziyle ilgili sunduğu
yazılı raporu görüşür, başarılı veya başarısız olarak değerlendirir. Komite tarafından üst üste
iki kez veya aralıklı olarak üç kez başarısız bulunan öğrencinin programla ilişiği kesilir.

Doktora tezinin sonuçlandırılması

MADDE 25 — (1) Doktora programındaki bir öğrenci, elde ettiği sonuçları uygun
biçimde yazar ve tezini jüri önünde sözlü olarak savunur.

(2) Doktora tezinin hazırlanması, sunulması, tez jürisinin oluşturulması ve tez sınavı
Senatonun belirlediği esaslara göre yürütülür.

(3) Tezi kabul edilen öğrenciler başarılı olarak değerlendirilir. Tezi başarısız bulunarak
reddedilen öğrencinin programla ilişiği kesilir.

(4) Tezi hakkında düzeltme kararı verilen öğrenci en geç altı ay içinde gerekli
düzeltmeleri yaparak tezini aynı jüri önünde yeniden savunur. Bu savunmada başarısız bulunan
öğrencinin programla ilişiği kesilir.

(5) Tezde başarılı olamayan öğrencilere, Senato tarafından belirlenen şartları yerine
getirmek kaydıyla talepleri halinde tezsiz yüksek lisans diploması verilir.


--- Sayfa 7 ---
Resmi Gazete
8 Ekim 2017 Pazar Sayı: 30204

Doktora diploması

MADDE 26 — (1) Tez savunmasında başarılı olmak ve Senato tarafından belirlenen
diğer koşulları da sağlamak kaydıyla, tezi enstitüye teslim edilen öğrenci doktora diploması
almaya hak kazanır. Koşulları yerine getirmeyen öğrenci koşulları yerine getirinceye kadar
diplomasını alamaz, öğrencilik haklarından yararlanamaz ve azami süresinin dolması halinde
programla ilişiği kesilir.

(2) Doktora diploması üzerinde enstitü anabilim/anasanat dalındaki programın
Yükseköğretim Kurulu tarafından onaylanmış adı bulunur. Mezuniyet tarihi tezin sınav jüri
komisyonu tarafından imzalı nüshasının teslim edildiği tarihtir.

BEŞİNCİ BÖLÜM
Sanatta Yeterlik Programı

Genel esaslar

MADDE 27 -— (1) Sanatta yeterlik çalışması, özgün bir sanat eserinin ortaya
konulmasını, müzik ve sahne sanatlarında ise üstün bir uygulama ve yaratıcılığı amaçlayan
doktora eşdeğeri bir programdır.

(2) Sanatta yeterlik programı, uygulamalar, tez, sergi, proje, resital, konser, temsil gibi
çalışmalar ile bir eğitim ve öğretim dönemi 60 AKTS”'den az olmamak koşuluyla, tezli yüksek
lisans derecesi ile kabul edilmiş öğrenciler için toplam yirmi bir ulusal kredi ve en az yedi ders
olmak üzere en az 240 AKTS kredisinden, lisans derecesi ile kabul edilmiş öğrenciler için de
en az kırk iki kredilik on dört ders olmak üzere en az 300 AKTS kredisinden oluşur.

(3) Sanatta yeterlik programlarında, enstitü anabilim/anasanat dalı kurulunun önerisi ve
enstitü yönetim kurulu onayı ile diğer yükseköğretim kurumlarında verilmekte olan derslerden
ders seçilebilir.

Başvuru ve kabul

MADDE 28 — (1) Sanatta yeterlik programlarına öğrenci kabulünde ALES puanı,
yabancı dil puanı, lisans mezuniyet not ortalamaları, yüksek lisans not ortalaması ve
mülakat/yetenek sınav/portfolyö incelemesi sonucu ile referans mektubu, kompozisyon,
uluslararası standart sınavlar ve benzeri diğer kabul koşulları Senato tarafından belirlenir.

Süre

MADDE 29 —(1) Sanatta yeterlik programını tamamlama süresi, yüksek lisans derecesi
ile kabul edilenler için her dönem kayıt yaptırıp yaptırmadığına bakılmaksızın sekiz yarıyıl olup
azami tamamlama süresi on iki yarıyıl, lisans derecesi ile kabul edilenler için on yarıyıl olup
azami tamamlama süresi on dört yarıyıldır.

(2) Sanatta yeterlik programı için gerekli kredili dersleri başarıyla tamamlamanın azami
süresi tezli yüksek lisans derecesi ile kabul edilenler için dört yarıyıl, lisans derecesi ile kabul
edilenler için altı yarıyıldır. Bu süre içinde kredili derslerini başarıyla tamamlayamayan veya
Senatonun öngördüğü en az genel not ortalamasını sağlayamayan öğrencinin programla ilişiği
kesilir.

(3) Kredili derslerini ve uygulamalarını başarı ile bitiren, ancak tez, sergi, proje, resital,
konser, temsil gibi çalışmalarını birinci fıkrada belirtilen azami on iki yarıyıl veya on dört
yarıyıl sonuna kadar tamamlayamayan öğrencinin programla ilişiği kesilir.

(4) Lisans derecesi ile sanatta yeterlik programına başvurmuş öğrencilerden gerekli
kredi yükü, proje ve benzeri diğer şartları yerine getirmiş olmaları kaydıyla sanatta yeterlik
tezinde başarılı olamayanlara talepleri halinde tezsiz yüksek lisans diploması verilir.

Danışman atanması

MADDE 30 — (1) Enstitü anabilim/anasanat dalı kurulu/program yürütme kurulu her
öğrenci için bir danışmanını ve öğrenciyle birlikte belirleyeceği tez, sergi, proje, resital, konser,
temsil gibi çalışmaların konusunu ve başlığını enstitüye önerir, enstitüye önerir. Bu öneri enstitü
yönetim kurulu kararıyla kesinleşir. Sanatta yeterlik programlarında tez, sergi, proje, resital,
konser, temsil gibi çalışmalar yönetilebilmesi için, danışmanın başarıyla tamamlanmış en az bir


--- Sayfa 8 ---
Resmi Gazete
8 Ekim 2017 Pazar Sayı: 30204

yüksek lisans tezi yönetmiş olması gerekir. Sanatta yeterlik çalışmasının niteliğinin birden fazla
tez danışmanı gerektirdiği durumlarda ikinci tez danışmanı atanabilir. İkinci tez danışmanı
Üniversite kadrosu dışından doktora/sanatta yeterlik derecesine sahip kişilerden de olabilir.

(2) Danışman niteliği ve danışmanlık ile ilgili diğer esaslar Senato tarafından belirlenir.

Sanatta yeterlik çalışmasının sonuçlanması

MADDE 31 — (1) Tez hazırlayan öğrenci elde ettiği sonuçları, sergi, proje, resital,
konser, temsil gibi çalışmasını açıklayan ve belgeleyen metni yazım kurallarına uygun biçimde
yazarak, tez, sergi, proje, resital, konser, temsil gibi çalışmalarını jüri önünde sözlü olarak
savunur.

(2) Doktora tezinin hazırlanması, sunulması, tez jürisinin oluşturulması ve tez sınavı
Senatonun belirlediği esaslara göre yürütülür.

(3) Tezi kabul edilen öğrenciler başarılı olarak değerlendirilir. Tezi başarısız bulunarak
reddedilen öğrencinin programla ilişiği kesilir. Tezi hakkında düzeltme kararı verilen öğrenci
en geç altı ay içinde gerekli düzeltmeleri yaparak tezini aynı jüri önünde yeniden savunur. Bu
savunmada da başarısız bulunan öğrencinin programla ilişiği kesilir.

(4) Tez, sergi, proje, resital, konser, temsil gibi sanatta yeterlik çalışmasından başarılı
olamayan öğrencilere talepleri halinde 29 uncu maddenin dördüncü fıkrasına göre tezsiz yüksek
lisans diploması verilir.

Sanatta yeterlik diploması

MADDE 32 -— (1) Sanatta yeterlik çalışmasında başarılı olan öğrenciye, Senato
tarafından belirlenen diğer koşulları da sağlamak kaydıyla Yükseköğretim Kurulu tarafından
onaylanan sanat dalının özelliğine göre alanı belirleyen bir diploma verilir. Koşulları yerine
getirmeyen öğrenci koşulları yerine getirinceye kadar diplomasını alamaz, öğrencilik
haklarından yararlanamaz ve azami süresinin dolması halinde programla ilişiği kesilir.
Mezuniyet tarihi tezin sınav jüri komisyonu tarafından imzalı nüshasının teslim edildiği tarihtir.

ALTINCI BÖLÜM
Çeşitli ve Son Hükümler

Öğrenci kontenjanları ve başvuru

MADDE 33 — (1) Lisansüstü programların kontenjanları, ilgili program yürütme
kurulu/anabilim dalı kurulunun önerisi ve enstitü yönetim kurulunun onayı ile belirlenir.

(2) Yüksek lisans ve doktora programları ile sanatta yeterlik çalışmasına, hangi lisans
ve yüksek lisans programlarından mezun olanların başvurabileceği Senato tarafından belirlenir.

(3) Yabancı uyruklu adaylarla lisans eğitiminin tamamını yurt dışında tamamlayan
Türkiye Cumhuriyeti vatandaşı adayların lisansüstü programlara kabulüne ilişkin usul ve
esaslar Senato tarafından belirlenir.

(4) Tezsiz yüksek lisans programları hariç, aynı anda birden fazla lisansüstü programa
kayıt yapılamaz ve devam edilemez.

Giriş sınavları
MADDE 34 — (1) Sınav jürilerine ilişkin işlemler enstitü yönetim kurulunca belirlenir,
enstitü müdürü tarafından yürütülür ve denetlenir. Sınav jürilerinin oluşturulması ve bilimsel
değerlendirmede takip edilecek usul ve esaslar Senato tarafından belirlenir.
Lisansüstü öğretime kabul
MADDE 35 — (1) Lisansüstü öğretime kabul edileceklerin listeleri enstitü yönetim
kurulu kararıyla kesinleşir. Adayların kayıt işlemleri ve gerekli belgeler Senato tarafından
belirlenir.
Programlar ve ders kayıtları
MADDE 36 — (1) Enstitü anabilim/anasanat dallarındaki lisansüstü öğretim planları,
lisansüstü programdan mezun olunabilmesi için alınması gereken zorunlu/seçmeli dersler, tez,



--- Sayfa 9 ---
Resmi Gazete
8 Ekim 2017 Pazar Sayı: 30204

seminer ve benzeri çalışmaları ile kredi toplamlarıdır. Bu öğretim planları senato tarafından
kararlaştırılan asgari muhtevaya uymak şartı ile ilgili enstitü kurulunda görüşülerek onaylanır.

Lisansüstü programlarda okutulacak derslerin belirlenmesi

MADDE 37 — (1) Lisansüstü programlarda okutulacak derslerin belirlenmesi ve ilgili
lisansüstü öğretim planına dâhil edilmesi, anabilim dalı kurulu/program yürütme kurulunun
önerisi ve enstitü kurulunun onayından sonra Senato kararı ile kesinleşir. Bir dersin uzaktan
eğitim yoluyla verilebilmesine de aynı yolla karar verilir.

(2) Bir yarıyılda hangi lisansüstü derslerin açılacağı ve bu derslerin hangi öğretim
üyeleri tarafından verileceği, ilgili enstitü anabilim/anasanat dalı kurulunun önerisiyle enstitü
yönetim kurulu tarafından belirlenir.

(3) Enstitü yönetim kurulu tarafından onaylanan dersler içinden hangilerinin
öğrencilerin ders programlarında yer alacağına, öğrenci ile birlikte danışmanı karar verir.

(4) Bilimsel araştırma teknikleri ile araştırma ve yayın etiği konularını içeren en az bir
dersin lisansüstü eğitim sırasında verilmesi zorunludur.

(5) Öğrencinin herhangi bir yarıyıldan sonra programına devam edebilmesi için gerekli
ek başarı koşulları Senato tarafından belirlenebilir.

(6) Öğrenci kayıt yenilemediği dönemlerde öğrencilik haklarından faydalanamaz.

(7) Lisansüstü programlarda, ders kayıtları ve uzmanlık alanı ders(ler)inin açılması ve
yürütülmesi ile ilgili diğer hususlar Senato tarafından belirlenir.

Bilimsel hazırlık programına öğrenci kabulü

MADDE 38 — (1) Yüksek lisans ve doktora programlarına kabul edilen öğrencilerden
lisans veya yüksek lisans derecesini kabul edildikleri yüksek lisans veya doktora programından
farklı alanlarda almış olanlara bilimsel hazırlık programı uygulanabilir.

(2) Bilimsel hazırlık programı ile ilgili alınacak dersler, devam, sınavlar, ders notları,
başarılı sayılma koşulları, ders tekrarı, kayıt silme ve diğer esaslar Senato tarafından belirlenir.

(3) Bilimsel hazırlık programında geçirilecek süre en çok iki yarıyıldır. Bu süre sonunda
başarılı olamayan öğrencinin programla ilişiği kesilir.

(4) Bu programda geçirilen süre yüksek lisans veya doktora programı sürelerine dâhil
edilmez.

Özel öğrenci kabulü

MADDE 39 — (1) Bir yükseköğretim kurumu mezunu veya öğrencisi olup, belirli bir
konuda bilgisini artırmak isteyenler, enstitü anabilim/anasanat dalı kurulunun kararı ile
lisansüstü derslere özel öğrenci olarak kabul edilebilir. Özel öğrencilik ilgili programda
doğrudan derece elde etmeye yönelik bir eğitim olmayıp süresi iki yarıyılı geçemez. Özel
öğrenci statüsünde ders alanlar öğrencilik haklarından yararlanamaz.

Yatay geçiş yoluyla öğrenci kabulü

MADDE 40 — (1) Üniversite içindeki başka bir enstitü anabilim/anasanat dalında veya
başka bir yükseköğretim kurumunun lisansüstü programında en az bir yarıyılı tamamlamış olan
başarılı öğrenci, lisansüstü programlara yatay geçiş yoluyla kabul edilebilir. Yatay geçiş
yoluyla kabul edilme koşulları senato tarafından belirlenir.

Yönetmelikte hüküm bulunmayan haller

MADDE 41 — (1) Bu Yönetmelikte hüküm bulunmayan hallerde; ilgili mevzuat
hükümleri ile Senato ve enstitü kararları uygulanır.

Yürürlükten kaldırılan yönetmelik

MADDE 42 — (1) 1/4/2013 tarihli ve 28605 sayılı Resmi Gazete'de yayımlanan Fırat
Üniversitesi Lisansüstü Eğitim-Öğretim ve Sınav Yönetmeliği yürürlükten kaldırılmıştır.

Geçiş hükümleri

GEÇİCİ MADDE 1 — (1) Bu Yönetmelikle getirilmiş hükümlerin uygulaması ve
belirlenmiş süreler 20/4/2016 tarihli ve 29690 sayılı Resmi Gazetede yayımlanan Lisansüstü
Eğitim ve Öğretim Yönetmeliğinin yürürlüğe girdiği tarihten itibaren başlatılır.


--- Sayfa 10 ---
Resmi Gazete
8 Ekim 2017 Pazar Sayı: 30204

(2) Bu Yönetmeliğin yayımı tarihinden önce aynı anda birden fazla lisansüstü programa
kayıtlı olan öğrenciler hakkında 33 üncü maddenin dördüncü fıkrası uygulanmaz.

Yürürlük

MADDE 43 — (1) Bu Yönetmelik yayımı tarihinde yürürlüğe girer.

Yürütme

MADDE 44 — (1) Bu Yönetmelik hükümlerini Fırat Üniversitesi Rektörü yürütür.

10
