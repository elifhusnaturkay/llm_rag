Fırat Üniversitesi Eğitim-Öğretim ve Sınav Yönetmeliği
BİRİNCİ BÖLÜM

Amaç
Madde 1 — Bu Yönetmeliğin amacı; Fırat Üniversitesindeki lisans ve önlisans eğitim
birimlerinin kayıt, eğitim-öğretim ve sınavlarında uyulacak esasları düzenlemektir.

Kapsam
MADDE 2 — Bu Yönetmelik; Fırat Üniversitesinin Tıp Fakültesi ve Devlet Konservatuarı
dışındaki fakülte ve yüksekokullarına kayıtlı öğrencilerin eğitim- öğretim ve sınav esaslarına ilişkin
hükümleri kapsar.”

Dayanak
Madde 3 — Bu Yönetmelik, 2547 sayılı Yükseköğretim Kanununun 44 üncü maddesinin
üçüncü fıkrasına dayanılarak hazırlanmıştır.

Tanımlar
Madde 4 — Bu Yönetmelikte geçen;

Üniversite : Fırat Üniversitesini,
Senato : Fırat Üniversitesi Senatosunu,
Öğrenci İşleri : Fırat Üniversitesi Öğrenci İşleri Dairesini,
Birim : İlgili fakülteyi, enstitüyü, yüksekokulu, konservatuarı, bölümü, anabilim dalını ve programını,
Güz Yarıyılı : Birinci yarıyılı,
Bahar Yarıyılı : İkinci yarıyılı,
Genel Sınav : Yıl / yarıyıl sonu sınavını,
Ara Sınav — : Yarıyıl içi sınavını ifade eder.

İKİNCİ BÖLÜM
Öğrenci Kayıt - Kabul İşlemleri

Kayıt ve Kabul
Madde 5 — Üniversitenin öğretim birimlerine öğrenci kabulü, ÖSYM yolu ile ve gerekli birimlerde Rektörlükçe düzenlenecek özel yetenek sınavına dayanılarak yapılır. Üniversiteye girmeye hak kazanan ve başka bir öğretim kurumunda veya Üniversitenin başka bir biriminde kayıtlı olmayan
öğrenciler, ÖSYM”nce belirlenen ve ilan edilen günlerde kayıtlarını yaptırırlar. Zamanında bizzat başvurmayan ve istenilen belgeleri tamamlamayan öğrenciler, bu hakkını kaybeder.

Nakil ve İntibak
Madde 6 — Fırat Üniversitesi içinden veya diğer yükseköğretim kurumlarından Fırat Üniversitesi fakülte veya yüksekokullarına yapılacak her türlü yatay geçişler, 21.10.1982 tarihli ve 17845 sayılı Resmi
Gazete'de yayımlanan "Yükseköğretim Kurumları Arasında Önlisans ve Lisans Düzeyinde Yatay Geçiş
Esaslarına İlişkin Yönetmelik"; dikey geçişler ise, 19/02/2002 tarihli ve 24676 sayılı Resmi Gazete'de
yayımlanan "Meslek Yüksekokulları ve Açıköğretim Ön Lisans Programları Mezunlarının Lisans
Öğrenimine Devamları Hakkında Yönetmelik" hükümlerine göre yürütülür. Yatay ve dikey geçişler,
fakülte ve yüksekokul kurullarınca belirlenecek kontenjanlarla sınırlı olup intibak işlemleri, ilgili yönetim
kurullarınca yapılır.
İkinci öğretimde yatay geçişler, 19.11.1992 tarihli ve 3843 sayılı "Yükseköğretim Kurumlarında
İkili Öğretim Yapılması, 2547 Sayılı Yükseköğretim Kanununun Bazı Maddelerinin Değiştirilmesi ve
Bu Kanuna Bir Madde Eklenmesi Hakkında Kanun" hükümlerine ve Yükseköğretim Kurulu
tarafından belirlenen ilkelere göre yapılır.
Üniversiteye kaydı yapılan öğrencilerden daha önce bir yükseköğretim kurumunda okumuş
olanların, hangi derslerden muaf sayılacaklarına, eşdeğerlik şartını göz önünde bulundurarak, ilgili yönetim kurulu karar verir.

Kayıt Yenileme
Madde 7 — Üniversitenin öğretim birimleri, normal öğretim süresi içinde öğretimin tamamlanabilmesi için gerekli derslerin, yarıyıl veya yıllara göre dağılımını gösteren öğretim programlarını ilan eder.
Öğretim programındaki herhangi bir dersin alınabilmesi için önceki yarıyıl veya yıllarda belirli
ders veya derslerin başarılması ön şart olarak kabul edilebilir. Herhangi bir dersin alınabilmesinde ön
şart olan ders veya dersler, ilgili bölümlerin görüşleri alınıp, fakülte veya yüksekokul kurullarınca
tespit edildikten ve Senatoca onaylandıktan sonra ilan edilir ve yeni kayıt yaptıran öğrencilere uygulanır.

Öğrenci, her yarıyıl başında akademik takvimde belirlenen süre içerisinde harcını yatırıp,
derslere yazılmak suretiyle kaydını yenilemek zorundadır. Ders kayıt işlemleri, öğrencilere internet
ortamında duyurulur. Öğrenciler derslere kayıtlarını, Üniversite Senatosunun tespit ettiği esaslar ve
Rektörlük tarafından belirlenen usullere göre, bilgisayar ortamında interaktif olarak yenilerler. Kayıt
yenileme işlemlerinin tümünden öğrenci sorumludur. Kaydın son şekli, danışman öğretim elemanı
tarafından dönemin ilk iki haftası içerisinde onaylanır.

Öğrenci, kayıt sırasında, kayıt olduğu yarıyıl dersleri ile tekrarlamak zorunda olduğu derslerden
olmak ve haftada 40 (kırk) saatlik üst sınırı aşmamak şartı ile programındaki derslerden almak
istediklerini seçer. Bu seçimde, önceki yarıyıllarda devamsız ve başarısız olduğu dersler ile hiç
almadığı derslere öncelik vermesi zorunludur. Ancak, öğrencinin ilk defa aldığı derslerle, tekrarlama
durumunda olup devam zorunluluğu bulunan ve devam etmek istediği derslerin haftalık saatlerinin,
kısmen de olsa çakışmaması gerekir. Haftada 40 (kırk) saatlik üst sınıra, öğrencinin daha önce alıp
sınavlarda başarısız olduğu ve tekrarı sırasında devam zorunluluğu aranmayan dersler de dahildir.

Kayıt yenileme süresi bir hafta olup, ilgili yarıyılın başlangıcından önceki haftadır. Bu süre
içinde kaydını yenilemeyen öğrencilerin haklı ve geçerli sebeplere dayanan mazeretlerinin kabulüne
ve kayıtlarının yenilenip yenilenmemesine; ilgili birimin yönetim kurulu, yarıyılın başlangıcından
üçüncü haftanın sonuna kadar geçen süre içinde karar verir. Yönetim kurulunca kabul edilebilir
mazereti bulunmayan öğrencinin kaydı yenilenmez. Birinci öğretimde, katkı payını akademik
takvimde belirtilen sürede ödemeyen öğrencilerin kayıtları yapılmaz ve yenilenmez. Katkı payı borcu
olan öğrenci bu borcunu, yasal faizi ile birlikte ödedikten sonra kaydı yenilenir. Öğrenci, kayıt
yaptırmamış olduğu yarıyılda öğrencilik haklarından yararlanamaz, genel ve bütünleme sınavlarına
giremez; kayıt yaptırmamış olduğu yarıyıllar öğrenim süresinden sayılır. *

İkinci öğretimde, öğrenim ücretinin ikinci taksitini bir aylık ek süre içinde yasal faizi ile birlikte
ödemeyen öğrencilerin, ilgili birimin yönetim kurulu kararı ile Üniversite ile ilişiği kesilir.*

Kayıt işlemlerini tamamlayan öğrencilere, Rektörlük tarafından en çok bir yıl süre ile geçerli bir

kimlik kartı verilir.

ÜÇÜNCÜ BÖLÜM
Eğitim ve Öğretim Süresi

Madde 8 — 2547 sayılı Yükseköğretim Kanunu'nun 44 üncü maddesinin 4111 sayılı Kanunla
değişik birinci fıkrasına göre öğrenci; iki yıllık ön lisansı dört, dört yıllık lisansı yedi, beş yıllık
programları sekiz, altı yıllık programları ise dokuz yılda tamamlamak zorundadır. Bu süreler içinde
mezun olamayan son sınıf öğrencileri aşağıdaki hükümlere tabidir:

(a) Azami öğrenim süresini tamamlayan son sınıf öğrencilerine, yarıyıl/yıl sonu sınavına
girebilme şartını yerine getirmiş oldukları bütün dersler için biri bütünleme olmak üzere iki ek sınav
hakkı verilir. Öğrenciler, ek sınav haklarını azami öğrenim sürelerini tamamladıkları yarıyılı/yılı
izleyen sınav dönemlerinde kullanmaya başlar.
Yarıyıl/yılsonu sınavına girebilme şartını yerine getirmediği ders ve diğer eğitim-öğretim
çalışmalarının toplam sayısı beşten fazla olan öğrenciler bu ek sınav hakkından yararlanamaz. Bu
öğrencilerin Üniversite ile ilişikleri kesilir.*

(b) Ek sınavlar sonunda; mezun olabilmeleri için toplam beşten fazla dersi kalan öğrencilerin
Üniversite ile ilişikleri kesilir. Bu sınavlar sonunda başarısız oldukları ders sayısını beş veya beşten
daha aza indirenlere, ilgili derslerin verildiği üç yarıyıl içinde kullanmak üzere devam ve sınav hakkı
tanınır.
Ek sınav hakkı kullanmadan mezuniyetine toplam beş dersi kalan öğrencilere, bu derslerin
verildiği dört yarıyıl (yıllık dersler için iki yıl) içinde kullanmak üzere devam ve sınav hakkı tanınır.
Mezuniyetine toplam beş dersi kalan öğrenciler; yarıyıl/yılsonu sınavına girebilme şartını yerine
getirmedikleri derslere devam etmek, ara sınav ve yarıyıl/yıl içi çalışmalarına katılmak zorundadır.
Mezun olabilmek için üç veya daha az dersten başarısız olan öğrencilere, ilgili derslerin
açıldığı yarıyıl/yıl içinde kullanmak üzere sınırsız sayıda sınav hakkı verilir. Bu öğrenciler,
yarıyıl/yılsonu sınavına girebilme şartını yerine getirmediği derslere devam etmek, ara sınav ve
yarıyıl/yıl içi çalışmalarına katılmak zorundadır.”

(c) İzledikleri programdaki bütün derslerden en az (DD) aldıkları halde, mezun olabilmek için
gerekli olan 200 Genel Not Ortalamasını (GNO) sağlayamamaları sebebiyle ilişikleri kesilme
durumuna gelen son dönem veya son sınıf öğrencilerine GNO'larını 2.00'a yükseltmek üzere,
diledikleri son dört yarıyıl/iki sınıf derslerinden, sınırsız sınava girme hakkı tanınır.”
Bu Yönetmeliğin 8 inci maddesinde belirtilen sınav haklarını kullanan öğrenciler, katkı payını ödeyerek dönem kayıtlarını yaptırmak zorundadır. Ancak sınırsız sınav hakkı kullanan öğrenciler, 
diğer öğrencilik haklarından yararlanamazlar. Sınırsız sınav hakkı elde eden öğrenciler, üst üste veya
aralıklı olarak toplam üç eğitim-öğretim yılına kayıt yaptırmadıkları veya sınava girmedikleri takdirde
sınırsız sınav haklarını kaybederler.
Ek sınav hakkı kullanan öğrencilerin, yarıyıl/yılsonu sınavına girebilme şartını yerine
getirdikleri derslerin ara sınavlarına girmeleri zorunlu değildir. Girmeyenlerin son ara sınav notları geçerlidir.”

Öğretim Yılı
MADDE 9 — Öğretim yılı güz ve bahar olmak üzere, iki yarıyıldan oluşur. Her yarıyıl en az 70 yetmiş iş günüdür. Yarıyıl sonu ve bütünleme sınav günleri bu sürenin dışındadır. Resmi tatil
günlerinde öğretim ve sınav yapılmaz. Ancak, gerektiğinde dersi veren birim tarafından önerilen ve
ilgili yönetim kurulunca uygun görülen ders ve sınavlar, Cumartesi ve Pazar günleri de yapılabilir. Bir
sonraki öğretim yılının başlama tarihi her yıl Haziran ayında, Senato tarafından kararlaştırılarak ilan edilir.

Öğretim Plan ve Programları
Madde 10 — Üniversitenin birimlerinde öğretim, Üniversite Senatosu tarafından kabul edilen
ortak dersler göz önünde tutulmak ve bölümlerin görüşleri alınmak suretiyle ilgili kurullarca
kararlaştırılan öğretim planına ve plandaki sıraya göre yapılır. Öğretim planındaki dersler, o fakülte ve
yüksekokulun bölümlerinde veya diğer fakülte, yüksekokul ve bölümlerde açılan derslerden oluşur.
Aksine hüküm getirilmedikçe, öğretim planındaki ders ve uygulamaların süresi bir yarıyıldır. Ancak
özelliği olan ders, uygulama ve stajlar ilgili birim kurullarınca hazırlanacak yönergelerle düzenlenir ve
değerlendirilir.

Eğitim-öğretim programlarında Senato tarafından yapılacak kısmi değişiklikler alt yarıyıllarda bulunan öğrencilere uygulanır.

Üst Yarıyıl ve/veya Yıldan Ders Alma
Madde 11 — Öğrencinin bir üst yarıyıl / yıldan ders alabilmesi için, önceki yarıyıl / yıllardan dersinin kalmaması ve GNO'sunun en az 3.00 olması gerekir. Bu durumda öğrenci, bulunduğu yarıyıl / yılın toplam kredisinin Ye 20”sini aşmayacak ölçüde üst yarıyıl / yıldan ders alabilir.

DÖRDÜNCÜ BÖLÜM
Ara sınavlar
Madde 12 — Her ders için, bir yarıyılda/yılda en az bir ara sınav yapılır.”

(a) Ara sınav tarihleri Üniversite Senatosu tarafından tespit edilir ve en geç yarıyılın dördüncü haftasında ilan edilir.
(b) Ara sınavın başarı notuna katkısı 9640”dır.*
(c) Ayrı ders niteliğindeki proje, laboratuvar, klinik, seminer ve benzeri derslerin yarıyıl / yıl içi değerlendirmeleri, ara sınav notlarının yerine geçebilir.

Mazeret Sınavı
Madde 13 — Mazeret sınavı, ara sınav gününü kapsayan tarihlerde Rektörlük tarafından görevlendirilen veya ilgili birimin yönetim kurulunca kabul edilebilir bir mazereti nedeniyle ara
sınava katılamayan öğrenciler için yapılır. Mazeret sınav hakkı sadece ara sınavlar için verilir.
Mazeret ara sınavı, ara sınav sayısına bakılmaksızın her yarıyıl / yılda, her ders için bir defa
yapılır. Öğrenci, mazeretini Dekanlığa veya Müdürlüğe, ara sınavların bitiminden sonra, en geç bir
hafta içerisinde bildirmek zorundadır. Mazeret sınavı, yarıyıl / yılın son haftasında ilgili birimler
tarafından yapılır. Öğrenci mazeret sınavında, o tarihe kadar olan müfredat programından sorumludur.
Mazeret sınav notu, bu öğrenciler için katılmadıkları ara sınav notlarının yerine geçer.

Genel Sınav
Madde 14 — Öğrencinin, kaydolduğu bir dersin genel sınavına girebilmesi için;

(a) Verilen teorik derslerin enaz %70ine devam etmesi,
(b) Dersin uygulaması varsa, yapılan uygulamaların enaz %80ine katılması,
(c) Ayrı ders niteliğindeki uygulama, ödev, proje ve benzerlerini süresi içinde başarılı olarak yapması,
(d) Ayrı ders niteliğindeki her türlü uygulamaların “o 80'ine katılması zorunludur.
Kaydolduğu dersten genel sınava girme hakkı alamayan öğrenci, o dersi dersin açıldığı ilk
yarıyılda tekrarlar. Bir defa sınava girme hakkı kazanıp başarısız olan öğrenci, izleyen dönemde, bu
dersin açılacak ara ve genel sınavlarına devam şartı aranmaksızın girer. Bu durum ders alma formunda
gösterilir. Devam şartı aranmaksızın tekrar edilen derslerin saat limitleri içinde kalması zorunludur.
(e)Yarıyıl/yılsonu sınavının başarı notuna katkısı 6 60'dır. Yarıyıl / yılsonu sınavında 100
üzerinden Meslek Yüksekokulları için en az 35, diğer tüm akademik birimler için 50 puan alma
zorunluluğu vardır. Yarıyıl/yıl sonu sınavına girmeyen veya bu sınavdan en az yukarıda belirtilmiş olan puanı alamayan öğrenciler FF başarı notu ile değerlendirilir.”

Bütünleme Sınavı
Madde 15 — Genel sınavda başarısız olan öğrencilere her yarıyılın/yılın sonunda akademik takvimde belirlenen tarihler arasında bir bütünleme sınavı açılır.

Bütünleme sınavına girebilmek için; sınavların yapılacağı eğitim-öğretim yılında ilgili derslere
akademik takvimde belirtilen sürede kayıt yaptırmak ve yarıyıl sonu sınavına girebilme şartlarını
sağlamış olmak zorunludur. Öğrenciler, akademik takvimde belirtilen sürede enteraktif olarak kayıt
yaptırmak şartıyla, bütünleme sınavına, DD ve DC aldığı derslerden de girebilir. Genel sınavda FF
almış olan öğrencilerin bütünleme sınavına girebilmeleri için kayıt yaptırmaları gerekmez. Son ara
sınav notu bütünleme sınavında da geçerlidir. Bütünleme sınavında meslek yüksekokulları için en az
35, diğer tüm akademik birimler için 50 puan alma zorunluluğu vardır. Bütünleme sınavında alınan not, o dersin yarıyıl/yılsonu notu yerine geçer.”

Ek Sınav
Madde 16 — Ek sınav, 2547 sayılı Yükseköğretim Kanununun 44 üncü maddesine göre öğrencilere verilen sınav hakkıdır.

Tek Ders Sınavı
Madde 17 — Tek ders sınavı, bu Yönetmeliğin 14 üncü maddesindeki şartları daha önce yerine getirmek kaydıyla mezuniyet aşamasına gelip, sadece tek dersten FF notu olan öğrenciler için yapılan sınavdır.

Mezuniyet Genel Not Ortalaması Baraj Sınavı
Madde 18 — Son yarıyıl / yılın sonunda izledikleri programdaki bütün derslerden en az (DD) notu aldıkları halde, Genel Not Ortalamaları 2.00'ın altına düşen öğrenciler son 2 (iki) yılda; (DD),
(DO) veya (CC) notu aldıkları en çok üç dersten mezuniyet "Genel Not Ortalaması Baraj Sınavı'na
girerler. Bu sınav haklarını, takip eden yıl başlangıcındaki ders kayıt haftasında kullanırlar. Bu sınava
giremeyenler için mazeret sınavı açılmaz.

Muafiyet Sınavı
Madde 19 — Muafiyet sınavı, Üniversiteye yeni kayıt yaptıran öğrencilere, ortak zorunlu
yabancı dil dersinden muaf olmaları için, öğretim yılı başında açılan bir sınavdır.

Sınav Dönemleri
MADDE 20 — Yarıyıllık derslerin bitiminde süresi 2 (iki) hafta, yıllık derslerin bitiminde ise
süresi en az 2 (iki) hafta olan bir genel sınav yapılır. Bağıl Değerlendirme Sistemi'ne geçmeyen
birimlerdeki bütünleme sınavları kendi yönergeleri doğrultusunda yapılır. Genel sınavda başarısız
olan öğrencilere her yarıyıl / yılsonunda akademik takvimde belirlenen tarihler arasında bir bütünleme
sınavı açılır. Bütünleme sınavları, genel sınavların bitiminden en erken bir hafta sonra başlatılır.

Sınav Programları ve Yeri
Madde 21 — Sınav programları, ilgili birimler tarafından hazırlanır ve sınav dönemi
başlamadan en az 15 (on beş) gün önce ilan edilir. Sınavlar programda gösterilen gün, saat ve yerde yapılır.

Sınav Şekli
Madde 22 — Sınavlar, yazılı olarak yapılır. Ancak, her yarıyıl / yılın başında, ders
sorumlusunun isteği ve ilgili kurulların kararı ile sınavlar; internet temelli, sözlü veya hem yazılı hem
sözlü olarak yapılabilir. Bu yöndeki bir karar, yarıyıl / yıl başında öğrenciye duyurulur. Öğrenciler,
sınavlara girmek için kimlik kartlarını veya öğrenci belgelerini beraberinde getirmek zorundadır.
Bir dersin sınavı, o dersi vermekle sorumlu öğretim elemanlarınca düzenlenir ve yürütülür.
Sorumlu öğretim elemanlarının sınav günü üniversitede bulunmaması halinde sınavı kimin yapacağı,
ilgili birim başkanı tarafından belirlenerek dekanlığa/müdürlüğe bildirilir. Sınavların düzenli biçimde
yürütülebilmesi için ilgili birimdeki bütün öğretim elemanları görevlendirilebilir. Sınav sonuç
evrakının sınav tarihini izleyen en çok 3 (üç) iş günü içinde ilgili birim başkanlığına verilmesi
zorunludur.
Sınav sonuçları, ilgili birimler tarafından, Rektörlükçe belirlenen esaslara göre ilan edilir. Sınav
evrakı ve derse devam çizelgelerinin, ilgili dekanlık/müdürlük tarafından iki yıl saklanması zorunludur.

Sınav Sonuçlarına İtiraz
Madde 23 — Öğrenci, sınav sonuçlarına; sonuçların ilanından itibaren en geç bir hafta içerisinde, ilgili dekanlığa veya müdürlüğe maddi hata yönünden itiraz edebilir. Bu itiraz üzerine
sınav evrakı, ders sorumlusu ve ilgili birim yöneticisi tarafından incelenir, maddi hata varsa düzettilir
ve ilgili yönetim kurulunda karara bağlanarak Öğrenci İşlerine yazılı olarak bildirilir. İtirazın bir hafta
içerisinde sonuçlandırılması zorunludur.

BEŞİNCİ BÖLÜM
Değerlendirme

Kredi

Madde 24 — Ders ve her türlü uygulamanın öğretim bakımından değerlendirilmesi, kredi
üzerinden yapılır. Bir kredi, en az 70 (yetmiş) eğitim-öğretim günü içinde, haftada bir saatlik teorik;
öğrenciye getirdiği yükün ağırlık derecesine bağlı olarak, 2 (iki) ile 4 (dört) saatlik laboratuvar, atölye,
proje çalışmaları, bilgisayar uygulamaları veya problem çözümü; | (bir) ile 3 (üç) saatlik seminer, 4 (dört) saatlik arazi, 3 (üç) saatlik tıbbi ve cerrahi klinik çalışmalarını belirleyen bir ölçü birimidir.

Başarı Notu
Madde 25 — Öğrencinin bir dersteki başarı notu, bağıl değerlendirme sistemi kullanılarak belirlenir. Bu sistemin nasıl uygulanacağı üniversite senatosu tarafından karara bağlanır. Sınavlar 100 tam puan üzerinden değerlendirilir. Bir dersin başarı notu belirlenirken, ara sınav notunun %40'ı ile genel sınav veya bütünleme sınav notunun %60'ı dikkate alınır. Bu hesaplamaların sonucunda elde edilen puan, öğretim elemanı tarafından belirlenen ve aşağıdaki katsayılarla tanımlanan bir harf notuna dönüştürülür. 
Bu notlar ve katsayıları şöyledir: AA notu 4.00, BA notu 3.50, BB notu 3.00, CB notu 2.50, CC notu 2.00, DC notu 1.50, DD notu 1.00 ve FF notu 0.00 olarak kabul edilir.
Kredili dersler dışında kullanılan özel harfler de vardır. “B” notu, kredisiz dersler için başarıyı ifade ederken, “K” notu kredisiz derslerde başarısızlık anlamına gelir. “D” devamsızlık, “G” sınava girmeme, “M” muafiyet, “S” süren çalışma, “E” ise eksik not anlamına gelir. Eksik not, takip eden dönemin ders kayıt tarihine kadar düzeltilmezse FF notuna dönüşür.
Başarı notlarına göre öğrencinin durumu da çeşitli şekillerde değerlendirilir. Öğrenci, bir dersten AA, BA, BB, CB veya CC notlarından birini almışsa, o dersi başarmış sayılır. Ancak DC ve DD notları, dersin koşullu olarak başarıldığını ifade eder. Öğrenci eğer FF notu almışsa, o dersi başaramamış sayılır ve dersin verildiği ilk dönemde tekrarlamak zorundadır.
Bir öğrencinin daha önce başka bir yükseköğretim kurumunda aldığı ve başarılı sayıldığı dersler, yatay geçiş ya da yeniden kayıt hakkı kazanımı gibi durumlarda muafiyet (M) olarak değerlendirilir. Bu durumda, söz konusu ders Yönetim Kurulu kararı ile muaf sayılır. B ve M notlarıyla gösterilen dersler, genel not ortalamasının hesaplanmasında dikkate alınmaz. Diğer yandan, K ve D notları ise genel not ortalamasına FF notu gibi etki eder. Bu notlarla değerlendirilen dersler, verildikleri ilk dönemde yeniden alınmak zorundadır.

Not Ortalamaları
Madde 26 — Öğrencilerin başarı durumları; bu Yönetmeliğin 25'inci maddesine göre,
derslerden almış oldukları notlar ve derslerin kredileri ile hesaplanan "Yarıyıl / Yıl Dönem Not
Ortalaması (DNO)" ve "Genel Not Ortalaması (GNO)" değerleriyle izlenir.
DNO, bir yarıyıl / yılda alınan derslerin her birinin kredisi ile bu derslerden alınan notların
çarpımları toplamının, aynı derslerin kredi toplamına bölünmesiyle elde edilir. GNO ise, tüm yarıyıl /
yıllarda ilgili birimin ders programında bulunan derslerin her birinin kredisi ile bu derslerden alınan
notların çarpımları toplamının tüm derslerin kredi toplamına bölünmesi şeklinde elde edilir. Elde edilen ortalamalarda, virgülden sonra iki hane yürütülüp yuvarlanır.”

Başarısızlık Durumu
Madde 27 — GNO'su en az 2 olan öğrenciler başarılı sayılır. Başarılı öğrenciler, başarılı sayıldıkları yarıyılda bulunan (FF) ve (D) olan dersleri açıldıkları ilk yarıyılda tekrar alırlar. Hazırlık
sınıfları hariç, lisans öğreniminde dördüncü yarıyıl (ikinci yıl) ön lisans öğreniminde ise ikinci yarıyıl
(birinci yıl) sonunda GNO'su 1.80”in altında kalan öğrenciler, başarısız öğrencilerdir. Bu öğrenciler
üst yarıyıl / yıldan ders alama. Ancak daha önce başarısız ya da koşullu olarak başarılı oldukları
derslerden, içinde bulundukları dönemde açılanlardan öncelikle (FF) ve sırasıyla, istedikleri (DD) ve
(DC) notlu dersleri, GNO'su 1.80 veya daha yukarı oluncaya kadar tekrarlar. Danışmanlar,
öğrencilerin ders kayıtlarına yardımcı olmakla ve GNO hesaplarına göre, kurallara uygun biçimde
derslere yazılmasını sağlamakla görevlidir. Ders tekrarları ile GNO'larını, belirtilen not değerlerine eşitleyen veya bu notların üstüne çıkaran öğrenciler, normal statüde öğrenimlerine devam eder.
Başarısız statüde geçen süreler, toplam öğrenim süresinden sayılır”
Herhangi bir yarıyıl / yılsonunda o zamana kadarki GNO'su, 2.00”nin altında kalan öğrenciler,
Üniversitede faaliyette bulunan öğrenci derneklerinde öğrenci temsilcisi olamazlar.”

Genel Not Ortalamasının Yükseltilmesi
Madde 28 — GNO'sunu yükseltmek isteyen başarılı öğrenciler, daha önce aldıkları ve başarılı
oldukları dersleri, o derslerin açıldığı yarıyılda tekrarlayabilir. Ancak bu durumda, öğrencilerin derse
kayıt yaptırmaları gerekir. Bir dersin devam koşulunu bir kez yerine getiren öğrencilerin bu dersi
tekrar almaları durumunda devam koşulu aranmaz. Ancak öğrenciler, tekrar aldığı dersin ara sınavına
katılmak zorundadır. Tekrarlanan derste alınan son not geçerlidir. Başarısız öğrenciler, GNO'sunu
yükseltmek için başarı notu (C(c) ve üstünde olan dersleri tekrar alamaz 4

Onur Öğrencileri
MADDE 29 — Bir yarıyıl veya yılda tüm derslerini almak, önceki yarıyıl veya yıllardan (FF)
notu olmamak ve disiplin cezası almamış olmak koşulu ile; o yarıyıl veya yıldaki en düşük notu (CC)
ve DNO? su 3.51-4.00 arasında olan öğrenciler yüksek onur öğrencileri, DNO'su 3.00—3.50 arasında
olan öğrenciler ise onur öğrencileri sayılır. Bu öğrencilerin durumları öğrenim durum belgesinde
yarıyıl bazında belirtilir. Yüksek onur ve onur öğrencilerinin listesi, her yarıyıl veya yıl sonunda
Rektörlük tarafından ilan edilir, *

Mezuniyet

Madde 30 — Bir öğrencinin mezun olabilmesi için, bu Yönetmeliğin 8 inci maddesinde
belirtilen yasal süre içinde, izlemekte olduğu programda belirtilen tüm derslerden en az (C(c),
stajlardan da ((b) almak zorundadır. GNO'su 2.00 ve üzerinde olan öğrenciler, (D(c) ve (DD) aldıkları
derslerden de başarılı kabul edilirler. GNO, aynı zamanda mezuniyet not ortalamasıdır.

Diplomalar
Madde 31 — Öğrenim programlarını başarı ile tamamlayan öğrencilere, programın
tamamlanmasını takip eden sınav dönemi sonunda, Yükseköğretim Kurulu ve Üniversitelerarası
Kurul'un tespit ettiği ilkeler doğrultusunda; fakülte, konservatuvar, yüksekokul, bölüm ve program adı
yazılmak suretiyle ilgili diploma ve ünvanlar verilir. Diplomasını kaybedenlere, ilgili yönergeye göre
bir defaya mahsus yeni diploma düzenlenir.
Diplomalar hazırlanıncaya kadar, öğrenciye diplomasını alırken iade etmek üzere "Geçici
Mezuniyet Belgesi" verilir. Üniversiteyi bitirenlere ayrıca, öğrenimlerindeki başarı derecesini; onur
listelerinde yer aldığını; devam ettikleri fakülte, konservatuvar, yüksekokul, bölüm ve programı;
aldıkları ders, proje, laboratuvar, klinik, bitirme ödevi ve staj gibi çalışmalarını başarı sonuçları ile
birlikte gösteren bir öğrenim belgesi (transkript) verilir.

ALTINCI BÖLÜM
Çeşitli Hükümler
Geçici İzinli Ayrılmak
Madde 32 — İlgili birimin yönetim kurulu kararı ile öğrenciye her defasında bir yarıyıl / yıl
süre ile izin verilebilir. Bu izin, toplam öğrencilik süresinde iki yılı geçemez. Bu şekilde izin alan
öğrenci, derslere devam edemez ve öğrencilik haklarından yararlanamaz. İzni biten öğrenci, ayrıldığı
yarıyıl başından itibaren öğrenciliğine devam eder.
Aşağıda belirtilen sebeplerle verilen izinler, ilgili Yönetim Kurulu kararında belirtilmek
kaydıyla, bu Yönetmeliğin 8 inci maddesinde belirtilen sürelere katılmaz. Kayıt döneminde ortaya
çıkan haklı ve geçerli mazeretleri nedeniyle bizzat başvuramayanların kayıtları ve kayıt yenileme
işlemleri kanuni vekillerince yaptırılabilir.

Haklı ve geçerli nedenler şunlardır:
(a) Öğrencinin, tam teşekküllü resmi bir hastanenin heyet raporu ile belgelenmiş bulunan sağlıkla
ilgili mazeretleri.
(b) Mahallin en büyük mülki amirince verilecek bir belge ile belgelenmiş olması şartıyla tabii
afetler nedeniyle öğrencinin öğrenimine ara vermek zorunda kalmış olması.
(c) Birinci dereceden akrabalarının ağır hastalığı halinde, bakacak başka kimsenin bulunmaması
nedeniyle öğrencinin öğrenimine ara vermek zorunda olduğunu belgelemesi ve ilgili yönetim
kurullarınca kabul edilmesi.

(d) Ekonomik nedenlerle eğitim-öğretime ara vermesi zorunluluğunu resmi belgelerle
ispatlaması.

(e) Hüküm muhtevası ve sonuçları bakımından; öğrencinin tabi olduğu Disiplin Yönetmeliği
maddeleri itibariyle öğrencilik sıfatını kaldırmayan veya ihracını gerektirmeyen bir fiilden dolayı
mahkümiyet ve tutukluluk halinin olması.

(f) Öğrencinin hangi sınıfta bulunursa bulunsun tecil hakkını kaybetmesi ve tecilinin kaldırılması
suretiyle askere alınması.

(g) Öğrencilere, öğrenim ve eğitimlerine katkıda bulunacak Üniversite dışı burs, staj, araştırma
gibi imkanların doğması.

(h) Üniversite Yönetim Kurulunca kabul edilebilecek diğer hallerin ortaya çıkması.

Öğrencinin İlişiğinin Kesilmesi
Madde 33 — Öğrencilerin Üniversite ile ilişiği aşağıdaki hallerde kesilir:
(a) Öğrenimlerini bu Yönetmeliğin 8 inci maddesinde belirtilen sürede başarı ile tamamlayamayanlar.
(b) Bu Yönetmeliğin 7 inci maddesine uygun olarak kayıt yenilemeyenler.
(c) 2547 sayılı Yükseköğretim Kanunu”nun 54 üncü maddesi ve Öğrenci Disiplin Yönetmeliği uyarınca Üniversiteden çıkarılma cezası almış olanlar.

Üniversiteden Ayrılma
Madde 34 — Kendi isteği ile Üniversiteden ayrılanlara, isterlerse bir defaya mahsus olmak üzere öğrenim durumunu gösteren bir belge verilir.

Ön Lisans Diploması Verilmesi
Madde 35 — Lisans öğrenimlerini tamamlamayanların veya tamamlayamayanların ön lisans diploması, Yükseköğretim Kurulu tarafından hazırlanan yönetmelik esaslarına göre düzenlenir.

Yurtdışı Üniversitelere Gönderilen Öğrenciler
Madde 36 — Üniversitemiz ile yurt dışındaki bir Üniversite arasında yapılan anlaşma uyarınca,
öğrenci değişimi programı çerçevesinde, Üniversite tarafından bir veya iki yarıyıl yurt dışındaki
Üniversitelere öğrenci gönderilebilir. Bu süre içerisinde öğrencinin Üniversitemizdeki kaydı devam
eder ve bu süre öğretim süresinden sayılır.
Öğrencinin, danışmanının onayı ile aldığı dersler ve bu derslerden aldığı başarı notlarının
Üniversitemizdeki başarı durumuna nasıl yansıtılacağı, ilgili birimin yatay geçiş komisyonunun görüşü alınarak, aynı birimin yönetim kurulu tarafından kararlaştırılır.

Çift Anadal ve Yan Dal Programı
MADDE 37 — Çift ana dal ve yan dal programları Senatoca belirlenen uygulama esaslarına göre düzenlenir.”

YEDİNCİ BÖLÜM
Son Hükümler

Yönetmelikte Hüküm Bulunmayan Hususlar
Madde 38 — Bu Yönetmelikte yer almayan eğitim-öğretim, staj ve sınav halleri için, bu
Yönetmelik hükümlerine aykırı olmamak koşuluyla; Üniversite Senatosu, Üniversite Yönetim Kurulu ve ilgili birimlerin kurullarının kararları uygulanır.
Öğrenci disiplin işleri ise, Yükseköğretim Kurumları Öğrenci Disiplin Yönetmeliği'ne göre
yürütülür.

Yürürlükten Kaldırılan Yönetmelik
“Madde 39 — 02/01/2005 tarihli ve 25688 sayılı Resmi Gazete'de yayımlanan "Fırat
Üniversitesi Eğitim-Öğretim ve Sınav Yönetmeliği"nin 2,7,8,9, 12,14, 15,20, 25, 26,27,28, 29,37
ve 39'uncu maddelerinde değişiklikler yapılmıştır.

Geçici Madde 1 — Senatonun aksine bir kararı olmadıkça, 2004-2005 eğitim-öğretim yılından
başlamak üzere yeni kaydolan öğrencilere Bağıl Değerlendirme Sistemi, diğer öğrencilere ise bu
Yönetmeliğin 39 uncu maddesiyle yürürlükten kaldırılan, 1/12/1993 tarihli ve 21775 sayılı Resmi
Gazete'de yayımlanan Fırat Üniversitesi Eğitim-Öğretim ve Sınav Yönetmeliği hükümleri uygulanır. '

Geçici Madde 2 — Senatonun aksine bir kararı olmadıkça, Madde 2'nin Devlet
Konservatuvarı"na, Madde 14 /e'nin Fakülte/Yüksekokullarına ve Madde 27'nin Meslek Yüksekokullarına uygulanışı 2009-2010 Eğitim-Öğretim yılından başlamak üzere yeni kaydolan
öğrencilere, diğer değişikliler ise tüm öğrencilere uygulanacaktır.” 

Yürürlük
Madde 40 — Bu Yönetmelik yayımı tarihinde yürürlüğe girer.

Yürütme
Madde 41 — Bu Yönetmelik hükümlerini Fırat Üniversitesi Rektörü yürütür.
