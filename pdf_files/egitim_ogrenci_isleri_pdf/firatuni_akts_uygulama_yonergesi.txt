

--- Sayfa 1 ---
, FIRAT ÜNİVERSİTESİ ,
AVRUPA KREDİ TRANSFER ve BİRİKTİRME SİSTEMİ (AKTS) UYGULAMA
YÖNERGESİ
BİRİNCİ BÖLÜM

Başlangıç Hükümleri

Amaç ve kapsam

MADDE |1- (1) Bu Yönergenin amacı; Fırat Üniversitesi diploma programlarının
planlanması, yürütülmesi ve denetlenmesi süreçlerinde öğrenci iş yüküne dayalı eğitim-öğretim
modeli olarak Avrupa Kredi Transfer ve Biriktirme Sisteminin kabulü ve uygulanmasına dair usul ve
esasları belirlemektir.

(2) Bu Yönerge, Fırat Üniversitesinde yürütülen önlisans, lisans ve lisansüstü düzeydeki
programların genel bilgileri ile ders tanımlarının, Avrupa Kredi Transfer ve Biriktirme Sistemi ve
Diploma Eki (Diploma Supplement) düzenlemeleriyle uyumlu şekilde hazırlanmasına ilişkin
hükümleri kapsar.

Dayanak

MADDE 2- (1) Bu Yönerge, 2547 sayılı Yükseköğretim Kanunu'nun 14 üncü maddesine,
Lizbon Tanıma Sözleşmesi hükümlerine, (Değişik: RG-15/5/2019-30775-C.K.-1107/1 md.)
19/11/2015 tarih ve 29537 sayılı Resmi Gazete'de yayımlanan Türkiye Yeterlilikler Çerçevesinin
Uygulanmasına İlişkin Usul ve Esaslar Hakkında Yönetmelik'in madde 19/h hükmüne,
Yükseköğretim Kurulu Türkiye Yükseköğretim Yeterlilikler Çerçevesi (TYYÇ) ile Avrupa Birliği
Eğitim ve Gençlik Programları Merkezi Başkanlığı (Ulusal Ajans) tarafından yayımlanan Erasmus*
Yükseköğretim Kurumları için El Kitabı'na dayanılarak hazırlanmıştır.

Tanımlar

MADDE 3- (1) Bu Yönergede geçen;

a AKTS Kredisi: Öğrencinin bir dersi veya kayıtlı olduğu programı başarıyla tamamlaması
için ihtiyaç duyacağı tahmini öğrenci iş yükünü temsil eden bir tam sayıyı,

b) Avrupa Kredi Transfer ve Biriktirme Sistemi (AKTS): Öğrencilerin ülke içi ve dışında
bulunan bir yükseköğretim kurumundan aldıkları ve başarılı oldukları ders kredilerinin bir başka
yükseköğretim kurumuna transfer edilmesini sağlayan, öğrenci iş yüküne dayalı akademik
denklik/tanıma sistemini,

o Birim: Üniversiteye bağlı fakülte, enstitü, yüksekokul, konservatuvar ve meslek
yüksekokulunu,

ç Bologna Bilgi Sistemi: Üniversite Öğrenci İşleri Daire Başkanlığı tarafından sağlanan ve
internet sayfasından duyurulan, ayrıca her birime bağlı bölümün internet sayfasında verilen bağlantı
ile ulaşılabilen, ilgili öğretim programına ait Bologna Bilgilerinin yer aldığı internet tabanlı yazılımı,

& Ders Bilgi Paketi: Üniversitemizde verilmekte olan bir dersin, paydaşların ortak
görüşleriyle hazırlanan ve Üniversite tarafından elektronik ortamda paylaşılan, öğrenci
hareketliliğinden yararlanmak isteyen öğrencilerin ve diğer paydaşların ihtiyaç duyabileceği tüm
bilgileri (ders içerikleri, ders öğrenme kazanımları, ders işleniş düzeni, AKTS kredileri gibi) içeren
bir bilgi paylaşım sistemini,

& Öğrenci iş yükü: Öğrencinin bir ders, bir yarıyıl/yıl veya bir programın öğrenim çıktılarına
başarıyla ulaşması için ders saati içinde ve ders saati dışındaki tüm eğitim-öğretim faaliyetlerinde
(teorik dersler, uygulama, seminer, bireysel çalışma, sınavlar, ödevler, kütüphane çalışmaları, proje,
stajlar, mezuniyet tezi vb.) ihtiyaç duyacağı tahmini toplam saati (bir akademik yıl için 1500 ile 1800
saat arasında kabul edilir),

#) Rektör: Fırat Üniversitesi Rektörünü,

Sayfa 1/6


--- Sayfa 2 ---
ÜNİVERSİTESİ Avrupa Kredi Transfer ve Biriktirme Sistemi (AKTS) Uygulama Yönergesi

g) Senato: Fırat Üniversitesi Senatosunu,

8) Üniversite: Fırat Üniversitesi'ni,
ifade eder.

İKİNCİ BÖLÜM
AKTS Uygulamanın Amacı, Uygulama Sorumluları ve Uygulama Esasları

AKTS uygulamanın amacı

MADDE 4- (1) AKTS Kredisi Uygulamasının amaçları;

a) Üniversitede verilen her düzeydeki eğitimin, kendisine özgü farklılığını koruyarak
uluslararası yükseköğretim çeşitliliği ile uyumlu ve karşılaştırılabilir olmasını sağlamak,

b) Üniversitedeki akademik personelin ve önlisans, lisans ve lisansüstü programlarında
öğrenim gören öğrencilerin ulusal ve uluslararası diğer yükseköğretim kurumlarına hareketliliğinin
planlanmasını, sunulmasını ve değerlendirilmesini kolaylaştırmak,

c) Üniversitedeki öğrencilerin aldıkları eğitimin diğer ülkelerdeki kurumlarda ve iş
dünyasında tanınırlığını sağlamak,

ç) Öğrenme, öğretme ve değerlendirme süreçlerinin şeffaflığı ilkesine dayanan, öğrenme
başarılarını, niteliklerini ve öğrenme dönemlerini tanıyarak öğrenci iş yüküne dayalı ve öğrenci
merkezli bir eğitim-öğretim planlaması yapmaktır.

(2) Öğrenci merkezli eğitim öğretim ile ulaşılmak istenen hedefler:

a) Öğrencilerin öğrenme sürecinde aktif olduğu bir öğrenme ortamı sağlamak.

b) Öğrencilerin eleştirel ve analitik öğrenme ile anlama yeterliliklerini artırmak.

c) Öğrencilere daha fazla sorumluluk vererek hesap verebilirlik ilkesini aşılamak.

ç) Öğrencilere daha fazla özerklik vermek.

d) Hem öğrenci hem de öğretici açısından öğrenme ve öğretme sürecinde şeffaflık sağlamak.

AKTS Kurum Koordinatörü

MADDE 5- (1) AKTS Kurum Koordinatörü, AKTS işleyişine karşı kurumun taahhüt
ettiklerini yerine getirmek amacıyla, Rektör tarafından öğretim elemanları arasından 3 yıl süre ile
görevlendirilir.

(2) Kurum koordinatörünün görev ve sorumlulukları şunlardır:

a) AKTS ilkelerinin işleyişinde kurum taahhütlerinin yerine getirilmesini sağlar.

b) Ders Bilgi Paketini her yarıyıl başında kontrol eder. Herhangi bir sorun tespit edilmesi
durumunda ilgili birimlerle iletişime geçerek sorunun çözülmesine destek sağlar.

c) Talep edildiğinde, birimlere AKTS ilkeleri ve işleyişi ile Ders Bilgi Paketinin hazırlanma
süreçleri hakkında eğitim verir.

ç) Birim koordinatörü ile işbirliği yaparak öğrencileri AKTS ve Ders Bilgi Paketi hakkında
bilgilendirir.

d) Akreditasyon süreçlerinde akredite olacak programlar için AKTS uygulaması hakkında
destek verir.

e) Bologna Eşgüdüm Komisyonu Başkanı ve üyeleri ile uyum içinde çalışır, gerektiğinde
komisyondan evrak ve bilgi talep eder, davet edilmesi halinde Komisyon toplantılarına katılır.

AKTS Birim Koordinatörü

MADDE 6- (1) Birim Koordinatörü, AKTS işleyişi ile ilgili olarak birimdeki akademik
personel ve öğrenciler ile koordinasyonu sağlamak üzere dekan/müdür tarafından 3 yıl süre ile
görevlendirilir.

(2) Birim Koordinatörünün görev ve sorumlulukları şunlardır:

a) AKTS Kurum Koordinatörü ile işbirliği yaparak öğrencileri AKTS ve Ders Bilgi Paketi
hakkında bilgilendirir.

b) Kurum Koordinatörünün düzenlediği AKTS toplantılarına katılarak toplantı sonuçlarını
birimdeki öğretim elemanlarıyla paylaşır.

Bölüm başkanlarının görev ve sorumlulukları

MADDE 7- (1) Bölüm başkanlarının AKTS ile ilgili görev ve sorumlulukları şunlardır:

Sayfa 2/6


--- Sayfa 3 ---
ÜNİVERSİTESİ Avrupa Kredi Transfer ve Biriktirme Sistemi (AKTS) Uygulama Yönergesi

a) Kendisine bağlı olarak yürütülen programlar hakkındaki bilgileri Bologna bilgi sisteminde
Türkçe ve İngilizce olarak eksiksiz doldurur/günceller.

b) Her akademik yarıyıl başında Bologna bilgi sisteminde ve Üniversite Bilgi Sisteminde yer
alan bölümüne ait dersleri kontrol ederek uyumlu hale getirir/günceller.

c) Her akademik yarıyıl başında Bologna bilgi sisteminde yer alan her bir derse girecek
öğretim elemanlarını atar.

Öğretim elemanlarının görev ve sorumlulukları

MADDE 8- (1) Öğretim elemanlarının AKTS ile ilgili görev ve sorumlulukları şunlardır:

a) Her akademik yarıyıl başında görevlendirildiği dersler ile Bologna bilgi sistemi üzerinde
atandığı dersleri kontrol eder. Uyuşmazlık bulunması halinde ilgili bölüm başkanını bilgilendirerek
düzeltmelerin yapılmasını sağlar.

b) Bölüm başkanı ile işbirliği yaparak Bologna bilgi sisteminde üzerine atanan derslerle ilgili
bölümleri Türkçe ve İngilizce olarak eksiksiz doldurur.

c) Her yarıyıl başında dersi yürüten öğretim elemanı Ders Bilgi Paketine uygun olarak
hazırlanmış güncel ders izlencesini öğrencilerle paylaşır.

AKTS uygulama esasları

MADDE 9- (1) Fırat Üniversitesi, yurt içindeki ve yurt dışındaki diğer yükseköğretim
kurumları tarafından öğrencilere verilen AKTS kredilerini tanır.

(2) Bir dersin AKTS kredisi, o dersin, bir akademik yılın tam zamanlı olarak tamamlanması
için gereken toplam öğrenci iş yükünün ne kadarlık bir bölümünü oluşturduğu şeklinde yorumlanır.

(3) Kurum içi veya kurumlar arası geçiş yapan, özel öğrenci olarak veya ikili iş birliklerine
dayanan programlar kapsamında öğrenci hareketliliğine katılan veya ikili işbirlikleri ile yürütülmekte
olan çift/ortak diploma programları kapsamında öğrenim gören öğrencilerin öğrenme çıktılarını,
AKTS kredilerine dayalı olarak transfer eder.

(4) Fırat Üniversitesi ön lisans, lisans ve lisansüstü programlarında öğrenim gören
öğrencilerin akademik başarılarını belgelendirmek amacı ile düzenlenecek Ders Bilgi Paketi, Not
Çizelgesi (Transkript) ve Diploma Ekinde bu Yönerge hükümleri uygulanır.

(5) Bir öğrencinin değişim programı kapsamında kurum dışından aldığı dersler, kendi kodları,
adları ve AKTS kredileri ile not çizelgesinde gösterilir.

(6) Bir dersin, yarıyılın/yılın veya diploma programının AKTS kredi değişiklikleri, bu
Yönerge dikkate alınarak teklifi yapan bölüm/program kurulunda hazırlanır, ilgili birim kurulu
kararıyla Senato gündemine alınmak üzere Üniversite Eğitim Komisyonu görüşüne sunulur. Nihai
karar Senato tarafından verilir.

AKTS kredilendirme esasları

MADDE 10- (1) AKTS kredilendirmede yarıyıllar esas alınır. Bir yarıyıllık öğretim 30 AKTS
kredisinden az olamaz. Yıl esasına göre öğretim yapan birimlerin bir akademik yıldaki (iki yarıyıl)
öğretimi en az 60 AKTS kredisine eşdeğerdir.

(2) Üniversitemizdeki çeşitli öğrenim düzeylerindeki diploma programından bir öğrencinin
başarı ile mezun olabilmesi için biriktirmesi gereken AKTS kredisi ile öğrenim süresine bağlı AKTS
kredileri Tablo 1?de verilmiştir.

Tablo 1. Düzey ve öğrenim süresine göre biriktirilmesi gereken toplam AKTS kredisi

Düzey AKTS Kredisi Öğrenim Süresi AKTS Kredisi
Önlisans (2 yıl) 120 1 yarıyıl 30
Lisans (4 yıl) 240 I yıl 60
Yüksek Lisans (Tezsiz) 60 4 yıl 240
Yüksek Lisans (Tezli) 120 5 yıl 300
Doktora 240 6 yıl 360

(3) Bir dersin, yarıyılın/yılın ve diploma programının AKTS kredisinin belirlenmesinde, Ders
Bilgi Paketi'nde tanımlanan öğrenim çıktılarını sağlamak üzere bir öğrencinin ihtiyaç duyacağı
tahmini iş yükü göz önüne alınır ve Ek-1?deki Form kullanılarak hesaplama yapılır.

Sayfa 3/6


--- Sayfa 4 ---
ÜNİVERSİTESİ Avrupa Kredi Transfer ve Biriktirme Sistemi (AKTS) Uygulama Yönergesi

(4) 1 (bir) AKTS kredisi yaklaşık 25 saatlik öğrenci çalışmasının karşılığıdır. Bu durumda her
I (bir) AKTS kredisi için öğrencinin toplam iş yükünün yaklaşık 25 saat olduğu kabul edilir. İş
yükünün hesaplanmasında ilgili dersin kazanımları, kullanılan öğrenme-öğretim yöntemleri ve ölçme
ve değerlendirme teknikleri göz önünde bulundurulur (Örnek hesaplama: Ek-2).

(9) AKTS kredileri tam sayı olarak verilir.

AKTS harf notları tanımı Ni

Madde11-(1) AKTS harfnotları tanımları ve Üniversitemize transfer edilecek harf notlarının
karşılıkları Tablo 2”deki gibi kabul edilir.

AKTS Harf Notu Başarı Harf Notu AKTS Tanımı

A AA Mükemmel

B BA Çok iyi

C BB İyi

D CB Yeterli

E CC Geçer
FX DC Başarısız

F FF Başarısız

ÜÇÜNCÜ BÖLÜM

Son Hükümler

Hüküm bulunmayan haller

MADDE 12- (1) Bu Yönergede hüküm bulunmayan konularda, ilgili yönetmeliklere, Avrupa
Birliği Eğitim ve Gençlik Programları Merkezi (Ulusal Ajans) tarafından her akademik yıl için
hazırlanan LLP-Erasmus Uygulama El Kitabında geçen hükümlere ve Senato kararlarına göre işlem
yapılır.

Yürürlük

MADDE 13- (1) Bu Yönerge, Senato tarafından kabul edildiği tarihte yürürlüğe girer.

(2) Bu Yönergenin yürürlüğe girdiği tarihte, 01.06.2011 tarih ve 2010-2011/17 sayılı Senato
kararıyla kabul edilmiş olan “Fırat Üniversitesi Avrupa Kredi Transfer Sistemi (AKTS/ECTS)
Uygulama Yönergesi” yürürlükten kaldırılmıştır.

Yürütme

MADDE 14- (1) Bu Yönerge hükümlerini Rektör yürütür.

Yönergenin Kabul Edildiği Senato Kararının Tarih ve Sayısı

Tarih Sayı
12.02.2024 2023-2024/11.9

Sayfa 4/6


--- Sayfa 5 ---
ÜNİVERSİTESİ Avrupa Kredi Transfer ve Biriktirme Sistemi (AKTS) Uygulama Yönergesi

Ek-I: Fırat Üniversitesi Öğrenci İş Yükü ve AKTS Kredisi Hesaplama Cetveli

Öğrenci İş Yükü ve AKTS Kredisi Hesaplama

Süre Toplam iş Yükü

Etkinlikler Sayı (Saat) (Saat)

Alan Çalışması

Ara Sınav Uygulaması

Bireysel Çalışma (Ders öncesi ve sınavlara hazırlık dâhil)

Deney ve Gözlem

Derse Katılım (Hafta sayısı ve haftalık ders saati)
Ev Ödevi

Final Sınavı Uygulaması

Laboratuvar

Makale İnceleme
Makale Yazma
Okuma

Örnek Vaka İncelemesi

Performans

Proje Hazırlama

Proje Sunma
Kısa Sınav (Ouiz)

Rapor Hazırlama

Rapor Sunma

Rol/Drama Çalışması

Seminer

Sözlü Sınav
Takım/Grup Çalışması
Tartışma

Uygulama/Pratik

Diğer

ÖĞRENCİ İş YÜKÜ:
(Saat)

DERSİN AKTS KREDİSİ:
(Toplam İş Yükü / 25 sonucunda elde edilecek sayı, tam sayıya yuvarlanarak hesaplanır.)

Sayfa 5/6


--- Sayfa 6 ---
ÜNİVERSİTESİ Avrupa Kredi Transfer ve Biriktirme Sistemi (AKTS) Uygulama Yönergesi

Ek-2: Örnek Öğrenci İş Yükü ve AKTS Kredisi Hesaplama Cetveli

Öğrenci İş Yükü ve AKTS Kredisi Hesaplama

Etkinlikler Sayı (Sani) Top li
Alan Çalışması
Ara Sınav Uygulaması 1 2 2
Bireysel Çalışma (Ders öncesi ve sınavlara hazırlık dâhil) 14 2 28
Deney ve Gözlem
Derse Katılım (Hafta sayısı - Haftalık ders saati) 14 2 28
Ev Ödevi
Final Sınavı Uygulaması 1 2 2
Laboratuvar 14 1 14
Makale İnceleme
Makale Yazma
Okuma
Örnek Vaka İncelemesi
Performans
Proje Hazırlama 1 10 10
Proje Sunma 1 1 1
Kısa Sınav (Ouiz)
Rapor Hazırlama
Rapor Sunma
Rol/Drama Çalışması
Seminer
Sözlü Sınav
Takım/Grup Çalışması 5 1 5
Tartışma
Uygulama/Pratik
Diğer
ÖĞRENCİ İş YÜKÜ: 90
(Saat)
; DERSİN AKTS KREDİSİ: 4
(Toplam İş Yükü / 25 sonucunda elde edilecek sayı, tam sayıya yuvarlanarak hesaplanır.) (90/25-3,6)

Sayfa 6/6
