FIRAT ÜNİVERSİTESİ 
AVRUPA KREDİ TRANSFER ve BİRİKTİRME SİSTEMİ (AKTS) UYGULAMA
YÖNERGESİ
BİRİNCİ BÖLÜM

Başlangıç Hükümleri

MADDE |1- (1) Bu Yönergenin amacı; Fırat Üniversitesi diploma programlarının
planlanması, yürütülmesi ve denetlenmesi süreçlerinde öğrenci iş yüküne dayalı eğitim-öğretim
modeli olarak Avrupa Kredi Transfer ve Biriktirme Sisteminin kabulü ve uygulanmasına dair usul ve
esasları belirlemektir.

(2) Bu Yönerge, Fırat Üniversitesinde yürütülen önlisans, lisans ve lisansüstü düzeydeki
programların genel bilgileri ile ders tanımlarının, Avrupa Kredi Transfer ve Biriktirme Sistemi ve
Diploma Eki (Diploma Supplement) düzenlemeleriyle uyumlu şekilde hazırlanmasına ilişkin
hükümleri kapsar.

Dayanak

MADDE 2- (1) Bu Yönerge, 2547 sayılı Yükseköğretim Kanunu'nun 14 üncü maddesine,
Lizbon Tanıma Sözleşmesi hükümlerine, (Değişik: RG-15/5/2019-30775-C.K.-1107/1 md.)
19/11/2015 tarih ve 29537 sayılı Resmi Gazete'de yayımlanan Türkiye Yeterlilikler Çerçevesinin
Uygulanmasına İlişkin Usul ve Esaslar Hakkında Yönetmelik'in madde 19/h hükmüne,
Yükseköğretim Kurulu Türkiye Yükseköğretim Yeterlilikler Çerçevesi (TYY(ç) ile Avrupa Birliği
Eğitim ve Gençlik Programları Merkezi Başkanlığı (Ulusal Ajans) tarafından yayımlanan Erasmus*
Yükseköğretim Kurumları için El Kitabı'na dayanılarak hazırlanmıştır.

MADDE 3- (1) Bu Yönergede geçen;

(a) AKTS Kredisi: Öğrencinin bir dersi veya kayıtlı olduğu programı başarıyla tamamlaması
için ihtiyaç duyacağı tahmini öğrenci iş yükünü temsil eden bir tam sayıyı,

(b) Avrupa Kredi Transfer ve Biriktirme Sistemi (AKTS): Öğrencilerin ülke içi ve dışında
bulunan bir yükseköğretim kurumundan aldıkları ve başarılı oldukları ders kredilerinin bir başka
yükseköğretim kurumuna transfer edilmesini sağlayan, öğrenci iş yüküne dayalı akademik
denklik/tanıma sistemini,

(c) Birim: Üniversiteye bağlı fakülte, enstitü, yüksekokul, konservatuvar ve meslek
yüksekokulunu,

(ç) Bologna Bilgi Sistemi: Üniversite Öğrenci İşleri Daire Başkanlığı tarafından sağlanan ve
internet sayfasından duyurulan, ayrıca her birime bağlı bölümün internet sayfasında verilen bağlantı
ile ulaşılabilen, ilgili öğretim programına ait Bologna Bilgilerinin yer aldığı internet tabanlı yazılımı,

(d) Ders Bilgi Paketi: Üniversitemizde verilmekte olan bir dersin, paydaşların ortak
görüşleriyle hazırlanan ve Üniversite tarafından elektronik ortamda paylaşılan, öğrenci
hareketliliğinden yararlanmak isteyen öğrencilerin ve diğer paydaşların ihtiyaç duyabileceği tüm
bilgileri (ders içerikleri, ders öğrenme kazanımları, ders işleniş düzeni, AKTS kredileri gibi) içeren
bir bilgi paylaşım sistemini,

(e) Öğrenci iş yükü: Öğrencinin bir ders, bir yarıyıl/yıl veya bir programın öğrenim çıktılarına
başarıyla ulaşması için ders saati içinde ve ders saati dışındaki tüm eğitim-öğretim faaliyetlerinde
(teorik dersler, uygulama, seminer, bireysel çalışma, sınavlar, ödevler, kütüphane çalışmaları, proje,
stajlar, mezuniyet tezi vb.) ihtiyaç duyacağı tahmini toplam saati (bir akademik yıl için 1500 ile 1800
saat arasında kabul edilir),

(f) Rektör: Fırat Üniversitesi Rektörünü,
(g) Senato: Fırat Üniversitesi Senatosunu,
(h) Üniversite: Fırat Üniversitesi'ni ifade eder.

İKİNCİ BÖLÜM

AKTS uygulamanın amacı

MADDE 4- (1) AKTS Kredisi Uygulamasının amaçları;

(a) Üniversitede verilen her düzeydeki eğitimin, kendisine özgü farklılığını koruyarak
uluslararası yükseköğretim çeşitliliği ile uyumlu ve karşılaştırılabilir olmasını sağlamak,

(b) Üniversitedeki akademik personelin ve önlisans, lisans ve lisansüstü programlarında
öğrenim gören öğrencilerin ulusal ve uluslararası diğer yükseköğretim kurumlarına hareketliliğinin
planlanmasını, sunulmasını ve değerlendirilmesini kolaylaştırmak,

(c) Üniversitedeki öğrencilerin aldıkları eğitimin diğer ülkelerdeki kurumlarda ve iş
dünyasında tanınırlığını sağlamak,

(ç) Öğrenme, öğretme ve değerlendirme süreçlerinin şeffaflığı ilkesine dayanan, öğrenme
başarılarını, niteliklerini ve öğrenme dönemlerini tanıyarak öğrenci iş yüküne dayalı ve öğrenci
merkezli bir eğitim-öğretim planlaması yapmaktır.

(2) Öğrenci merkezli eğitim öğretim ile ulaşılmak istenen hedefler:

(a) Öğrencilerin öğrenme sürecinde aktif olduğu bir öğrenme ortamı sağlamak.

(b) Öğrencilerin eleştirel ve analitik öğrenme ile anlama yeterliliklerini artırmak.

(c) Öğrencilere daha fazla sorumluluk vererek hesap verebilirlik ilkesini aşılamak.

(ç) Öğrencilere daha fazla özerklik vermek.

(d) Hem öğrenci hem de öğretici açısından öğrenme ve öğretme sürecinde şeffaflık sağlamak.

AKTS Kurum Koordinatörü

MADDE 5- (1) AKTS Kurum Koordinatörü, AKTS işleyişine karşı kurumun taahhüt
ettiklerini yerine getirmek amacıyla, Rektör tarafından öğretim elemanları arasından 3 yıl süre ile
görevlendirilir.

(2) Kurum koordinatörünün görev ve sorumlulukları şunlardır:

(a) AKTS ilkelerinin işleyişinde kurum taahhütlerinin yerine getirilmesini sağlar.

(b) Ders Bilgi Paketini her yarıyıl başında kontrol eder. Herhangi bir sorun tespit edilmesi
durumunda ilgili birimlerle iletişime geçerek sorunun çözülmesine destek sağlar.

(c) Talep edildiğinde, birimlere AKTS ilkeleri ve işleyişi ile Ders Bilgi Paketinin hazırlanma
süreçleri hakkında eğitim verir.

(ç) Birim koordinatörü ile işbirliği yaparak öğrencileri AKTS ve Ders Bilgi Paketi hakkında
bilgilendirir.

(d) Akreditasyon süreçlerinde akredite olacak programlar için AKTS uygulaması hakkında
destek verir.

(e) Bologna Eşgüdüm Komisyonu Başkanı ve üyeleri ile uyum içinde çalışır, gerektiğinde
komisyondan evrak ve bilgi talep eder, davet edilmesi halinde Komisyon toplantılarına katılır.

AKTS Birim Koordinatörü

MADDE 6- (1) Birim Koordinatörü, AKTS işleyişi ile ilgili olarak birimdeki akademik
personel ve öğrenciler ile koordinasyonu sağlamak üzere dekan/müdür tarafından 3 yıl süre ile
görevlendirilir.

(2) Birim Koordinatörünün görev ve sorumlulukları şunlardır:

(a) AKTS Kurum Koordinatörü ile işbirliği yaparak öğrencileri AKTS ve Ders Bilgi Paketi
hakkında bilgilendirir.

(b) Kurum Koordinatörünün düzenlediği AKTS toplantılarına katılarak toplantı sonuçlarını
birimdeki öğretim elemanlarıyla paylaşır.

Bölüm başkanlarının görev ve sorumlulukları

MADDE 7- (1) Bölüm başkanlarının AKTS ile ilgili görev ve sorumlulukları şunlardır:
(a) Kendisine bağlı olarak yürütülen programlar hakkındaki bilgileri Bologna bilgi sisteminde
Türkçe ve İngilizce olarak eksiksiz doldurur/günceller.
(b) Her akademik yarıyıl başında Bologna bilgi sisteminde ve Üniversite Bilgi Sisteminde yer
alan bölümüne ait dersleri kontrol ederek uyumlu hale getirir/günceller.
(c) Her akademik yarıyıl başında Bologna bilgi sisteminde yer alan her bir derse girecek
öğretim elemanlarını atar.

Öğretim elemanlarının görev ve sorumlulukları

MADDE 8- (1) Öğretim elemanlarının AKTS ile ilgili görev ve sorumlulukları şunlardır:
(a) Her akademik yarıyıl başında görevlendirildiği dersler ile Bologna bilgi sistemi üzerinde
atandığı dersleri kontrol eder. Uyuşmazlık bulunması halinde ilgili bölüm başkanını bilgilendirerek
düzeltmelerin yapılmasını sağlar.
(b) Bölüm başkanı ile işbirliği yaparak Bologna bilgi sisteminde üzerine atanan derslerle ilgili
bölümleri Türkçe ve İngilizce olarak eksiksiz doldurur.
(c) Her yarıyıl başında dersi yürüten öğretim elemanı Ders Bilgi Paketine uygun olarak
hazırlanmış güncel ders izlencesini öğrencilerle paylaşır.

AKTS uygulama esasları

MADDE 9- (1) Fırat Üniversitesi, yurt içindeki ve yurt dışındaki diğer yükseköğretim
kurumları tarafından öğrencilere verilen AKTS kredilerini tanır.
(2) Bir dersin AKTS kredisi, o dersin, bir akademik yılın tam zamanlı olarak tamamlanması
için gereken toplam öğrenci iş yükünün ne kadarlık bir bölümünü oluşturduğu şeklinde yorumlanır.
(3) Kurum içi veya kurumlar arası geçiş yapan, özel öğrenci olarak veya ikili iş birliklerine
dayanan programlar kapsamında öğrenci hareketliliğine katılan veya ikili işbirlikleri ile yürütülmekte
olan çift/ortak diploma programları kapsamında öğrenim gören öğrencilerin öğrenme çıktılarını,
AKTS kredilerine dayalı olarak transfer eder.
(4) Fırat Üniversitesi ön lisans, lisans ve lisansüstü programlarında öğrenim gören
öğrencilerin akademik başarılarını belgelendirmek amacı ile düzenlenecek Ders Bilgi Paketi, Not
Çizelgesi (Transkript) ve Diploma Ekinde bu Yönerge hükümleri uygulanır.
(5) Bir öğrencinin değişim programı kapsamında kurum dışından aldığı dersler, kendi kodları,
adları ve AKTS kredileri ile not çizelgesinde gösterilir.
(6) Bir dersin, yarıyılın/yılın veya diploma programının AKTS kredi değişiklikleri, bu
Yönerge dikkate alınarak teklifi yapan bölüm/program kurulunda hazırlanır, ilgili birim kurulu
kararıyla Senato gündemine alınmak üzere Üniversite Eğitim Komisyonu görüşüne sunulur. Nihai
karar Senato tarafından verilir.

AKTS kredilendirme esasları

MADDE 10- (1) AKTS kredilendirmede yarıyıllar esas alınır. Bir yarıyıllık öğretim 30 AKTS
kredisinden az olamaz. Yıl esasına göre öğretim yapan birimlerin bir akademik yıldaki (iki yarıyıl)
öğretimi en az 60 AKTS kredisine eşdeğerdir.
(2) Üniversitede yer alan diploma programlarında, öğrencilerin başarıyla mezun olabilmeleri için tamamlamaları gereken AKTS (Avrupa Kredi Transfer Sistemi) kredileri, programın düzeyine göre değişmektedir. Önlisans programlarında bu gereklilik toplam 120 AKTS kredisidir ve eğitim süresi 2 yıldır. Lisans düzeyindeki dört yıllık programlarda öğrencilerin mezuniyet için tamamlaması gereken toplam kredi miktarı 240 AKTS'dir. Yüksek lisans programlarında tezli ve tezsiz olmak üzere iki ayrı yapı bulunur. Tezsiz yüksek lisans programları için gereken toplam kredi 60 AKTS iken, tezli yüksek lisans programlarında bu miktar 120 AKTS’ye çıkmaktadır. Doktora programlarında ise öğrencilerin tamamlaması gereken toplam kredi 240 AKTS olarak belirlenmiştir.
Öğrenim süresine bağlı olarak da kredi karşılıkları tanımlanmıştır. Bir yarıyıllık eğitim süresi için 30 AKTS kredisi öngörülür. Bir yıl süren eğitim programlarında öğrencinin tamamlaması gereken AKTS miktarı 60’tır. Dört yıl süren bir eğitim programı 240 AKTS, beş yıllık bir program 300 AKTS ve altı yıl süren bir program ise 360 AKTS kredi gerektirir.
(3) Bir dersin, yarıyılın/yılın ve diploma programının AKTS kredisinin belirlenmesinde, Ders
Bilgi Paketi'nde tanımlanan öğrenim çıktılarını sağlamak üzere bir öğrencinin ihtiyaç duyacağı
tahmini iş yükü göz önüne alınır ve Ek-1deki Form kullanılarak hesaplama yapılır.
(4) 1 (bir) AKTS kredisi yaklaşık 25 saatlik öğrenci çalışmasının karşılığıdır. Bu durumda her
I (bir) AKTS kredisi için öğrencinin toplam iş yükünün yaklaşık 25 saat olduğu kabul edilir. İş
yükünün hesaplanmasında ilgili dersin kazanımları, kullanılan öğrenme-öğretim yöntemleri ve ölçme
ve değerlendirme teknikleri göz önünde bulundurulur (Örnek hesaplama: Ek-2).
(5) AKTS kredileri tam sayı olarak verilir.

AKTS harf notları tanımı Ni

Madde11-(1) AKTS harf notları, üniversiteye transfer edilen notların tanımlanması amacıyla belirlenmiş standartlara göre değerlendirilir. Harf notlarının anlamları, başarı notları ve tanımları arasında doğrudan bir ilişki vardır.

AKTS harf notu A olan öğrenciler, başarı harf notu olarak da A almış sayılır ve bu not "mükemmel" düzeyde bir başarıyı temsil eder. Bu, alınabilecek en yüksek düzeyde akademik performansı ifade eder.

AKTS harf notu B olan bir öğrenci, başarı notu olarak da B almış sayılır ve "çok iyi" olarak tanımlanır. Bu seviye, yüksek başarı göstergesi olarak değerlendirilir.

AKTS harf notu C, başarı notu BB ile eşleştirilir ve bu notun tanımı "iyi"dir. Bu seviye, öğrencinin konuyu büyük ölçüde kavradığını gösterir.

AKTS harf notu D, başarı notu CB olarak belirlenmiştir ve "yeterli" olarak tanımlanır. Bu not, temel düzeyde yeterlilik sağlandığını gösterir.

AKTS harf notu E, başarı notu CC ile eşleşir ve "geçer" anlamına gelir. Bu not, öğrencinin dersi geçebilecek asgari başarıyı sağladığını ifade eder.

AKTS harf notu FX, başarı notu DC’ye karşılık gelir ve "başarısız" olarak değerlendirilir. Bu, öğrencinin konuyu yeterince öğrenemediğini ve dersi tekrar etmesi gerektiğini gösterir.

AKTS harf notu F, başarı notu FF ile eşleşir ve bu da "başarısız" anlamına gelir. Bu durumda öğrencinin dersten tamamen başarısız olduğu kabul edilir.

ÜÇÜNCÜ BÖLÜM

Son Hükümler

Hüküm bulunmayan haller
MADDE 12- (1) Bu Yönergede hüküm bulunmayan konularda, ilgili yönetmeliklere, Avrupa
Birliği Eğitim ve Gençlik Programları Merkezi (Ulusal Ajans) tarafından her akademik yıl için
hazırlanan LLP-Erasmus Uygulama El Kitabında geçen hükümlere ve Senato kararlarına göre işlem
yapılır.

MADDE 13- (1) Bu Yönerge, Senato tarafından kabul edildiği tarihte yürürlüğe girer.
(2) Bu Yönergenin yürürlüğe girdiği tarihte, 01.06.2011 tarih ve 2010-2011/17 sayılı Senato
kararıyla kabul edilmiş olan “Fırat Üniversitesi Avrupa Kredi Transfer Sistemi (AKTS/ECTS)
Uygulama Yönergesi” yürürlükten kaldırılmıştır.

MADDE 14- (1) Bu Yönerge hükümlerini Rektör yürütür.

Yönergenin Kabul Edildiği Senato Kararının Tarih ve Sayısı 12.02.2024 2023-2024/11.9

Ek-I: Fırat Üniversitesi’nde bir dersin AKTS (Avrupa Kredi Transfer Sistemi) kredisi belirlenirken, öğrencinin derse ayırdığı toplam iş yükü dikkate alınır. Bu iş yükü, çeşitli akademik ve uygulamalı etkinliklerin toplamından oluşur. Her etkinlik için, gerçekleşme sayısı ve her birinin süresi saat cinsinden hesaplanarak toplam iş yükü belirlenir.
İş yükünü oluşturan etkinlikler arasında alan çalışması, ara sınav uygulaması, bireysel çalışma (ders öncesi hazırlık ve sınavlara hazırlık dâhil), deney ve gözlem, derse katılım (haftalık ders saati ve hafta sayısı üzerinden), ev ödevi ve final sınavı uygulaması yer alır. Ayrıca laboratuvar çalışmaları, makale inceleme ve yazma, okuma etkinlikleri ve örnek vaka incelemeleri de hesaba katılır.
Performans değerlendirmeleri, proje hazırlama ve proje sunma faaliyetleri, kısa sınavlar (quiz), rapor hazırlama ve rapor sunma çalışmaları da öğrenci iş yükünü etkileyen unsurlar arasındadır. Bununla birlikte rol veya drama çalışmaları, seminerler, sözlü sınavlar, takım ya da grup çalışmaları, tartışmalar, uygulama ve pratik çalışmalar da bu kapsamda değerlendirilir. Bunların dışında kalan diğer akademik faaliyetler “Diğer” başlığı altında toplanır.
Tüm bu etkinliklerin süre ve tekrar sayılarıyla çarpılarak elde edilen toplam iş yükü saat cinsinden ifade edilir. Hesaplanan toplam öğrenci iş yükü, 25’e bölünerek dersin AKTS kredisi elde edilir. Elde edilen sonuç tam sayıya yuvarlanarak son AKTS değeri belirlenir.


