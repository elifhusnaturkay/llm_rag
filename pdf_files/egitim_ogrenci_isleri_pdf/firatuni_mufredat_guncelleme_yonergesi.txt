FIRAT ÜNİVERSİTESİ
ÖNLİSANS, LİSANS VE LİSANSÜSTÜ EĞİTİMDE MÜFREDAT GÜNCELLEME YÖNERGESİ

BİRİNCİ BÖLÜM
Amaç ve kapsam
MADDE |- (1) Bu Yönergenin amacı, Fırat Üniversitesi akademik birimlerinde yeni ve/veya mevcut
programda müfredat yenileme ve mevcut programda ders değişikliği esaslarını düzenlemektir.

(2) Yükseköğretim Kurulu kararı ile yapılan ders değişiklikleri bu yönergenin kapsamı dışındadır.
Dayanak

MADDE 2 - (1) Bu Yönerge 2547 sayılı Yükseköğretim Kanununun 12 nci ve 43 üncü maddesi
hükümlerine dayanılarak hazırlanmıştır.

Tanımlar
MADDE 3 - (1) Bu Yönergede geçen;

(a) Üniversite: Fırat Üniversitesini,
(b) Rektör: Fırat Üniversitesi Rektörünü,
(c) Senato: Fırat Üniversitesi Senatosunu ,
(ç) Yönetim Kurulu: Üniversitenin fakülte, enstitü, yüksekokul, meslek yüksekokulu ve konservatuvar yönetim kurulunu,
(d) Yeni Bölüm/Program açma: Akademik Birimlerin bünyesinde yeni bir bölüm/program açılmasını,
(e) Öğretim planı: Öğrencinin mezun olabilmesi için her dönem alması gereken zorunlu ve seçmeli dersler
ile bu derslerin teorik, uygulama/laboratuvar saatlerini, ulusal ve AKTS kredilerini, varsa önkoşullarıyla birlikte tanımlayan ders planını,
(f) Müfredat değişikliği: Öğretim planındaki derslerin ulusal ve AKTS kredilerinin, önkoşullarının,
yarıyıllarının, içeriklerinin değişmesi; yeni ders eklenmesi ya da ders çıkarılması, derslerin zorunlu ya da seçmeli durumlarındaki değişikliği,
(g) Program toplam kredisi: Bir akademik birimdeki diploma programının toplam kredi yükünü,
(ğ) Sosyal seçmeli ders (SSD) havuzuna ders eklenmesi: Üniversite sosyal seçmeli ders havuzuna yeni bir dersin eklenmesini,
(h) İntibak: Öğretim planında yapılan değişikliklerin eski öğretim planına tabi öğrencilere nasıl uygulanacağının belirtilmesini,
(i) AKTS: Avrupa Kredi Transfer Sistemini ifade eder.

İKİNCİ BÖLÜM
Müfredat değişikliği
MADDE 4- (1) Müfredat değişikliği için ilgili bölüm/anabilim/anasanat dalı kurulu önerisi, Üniversite
akademik birim kurulu kararı ekinde, görüş almak üzere Eğitim Komisyonuna gönderilir.
Bölüm/anabilim/anasanat dalı kurulu kararında derslerde yapılacak her türlü değişikliğin gerekçesi belirtilmiş
olmalıdır. Eğitim Komisyonunda görüşülen değişiklik önerisi mevzuata uygun bulunursa Senatoya sunulur;
mevzuata uygun olmayan öneriler, gerekçesi belirtilerek ilgili birime iade edilir.
(2) Senato tarafından onaylanan öneriyle ilgili karar, Öğrenci İşleri Daire Başkanlığı ve ilgili akademik birim dekanlığı/müdürlüğüne gönderilir.
(3) Müfredat değişiklik önerileri, önerideki derslerin ait olduğu yarıyılın ders kayıtlarının başlama
tarihinden en geç 21 gün önceki Senato toplantısında görüşülecek şekilde hazırlanmış olmalıdır.
(4) Zamanında yapılmayan önerilerdeki derslerle ilgili değişiklikler önerilenden sonraki akademik yılda geçerli olur.
(5) Öğretim planına yeni eklenmek istenilen, öğretim planında olup da ulusal yada AKTS kredisi, içeriği
ve kodu ve yarıyılı değiştirilen her ders için ders izlencesi hazırlanmalıdır.
(6) Değişiklik kapsamında kaldırılan, değiştirilen veya eklenmek istenilen her ders için intibak durumu belirlenmelidir.

ÜÇÜNCÜ BÖLÜM
Ders Değişikliği önerilerinde uygulanacak esaslar
Yeni ders açma

MADDE 5- Yeni bir dersin açılabilmesi için, o derse ait hazırlanacak Ders İzlence Formunda belirli bilgilerin eksiksiz olarak yer alması zorunludur. Bu formda yer alması gereken temel bilgiler şunlardır: dersin açılma amacı açıkça tanımlanmalı ve bu tanımda öğrencinin bu dersi aldığında hangi yeterlilikleri kazanacağı, ne gibi faydalar elde edeceği açıklanmalıdır. 
Bunun yanında dersin kodu ve adı, teorik ve uygulamalı saatleri ile birlikte ulusal ve AKTS kredisi belirtilmelidir. Dersin hangi eğitim düzeyine ait olduğu (örneğin ön lisans, lisans veya lisansüstü) net olarak ifade edilmelidir. Ayrıca dersin statüsü, yani zorunlu, seçmeli veya sosyal seçmeli olup olmadığı da açıkça belirtilmelidir.
Dersin içeriği hem Türkçe hem de İngilizce olarak hazırlanmalıdır. Süresi ise dönemlik (yarıyıllık) veya yıllık olacak şekilde tanımlanmalıdır. Dersin hangi dilde işleneceği, varsa ön koşulları, dersin öğrenim çıktıları ve bu çıktılarla program çıktıları arasındaki ilişkiyi gösteren matris de forma eklenmelidir. Temel öğretme ve değerlendirme yöntemleri açıklanmalı ve dersle ilgili önerilen kaynaklar da belirtilmelidir.
Yeni açılacak dersin, üniversite bünyesinde aynı ad ve içerikte başka bir dersle çakışmaması gerekmektedir. Dersin içeriği başka bilim dallarını ilgilendiriyorsa, ilgili birimin görüşü alınarak söz konusu ders, o birimin koduyla açılabilir. Ana dal programında yapılan ders değişikliklerinin, çift anadal ve yandal programlarını da etkileyebileceği göz önünde bulundurularak, bu programların da güncellenmesi sağlanmalıdır.

MADDE 6- (1) Yeni ders açılması veya ders değişikliklerinde ilgili dersin kodu harf ve rakamlardan oluşur.
(2) Önerilen dersin kodunun mevcut derslerin ve daha önce kapatılan derslerin kodlarıyla çakışıp-çakışmadığı, Türkçe ve İngilizce programa uygun olup olmadığı hususları Öğrenci İşleri Daire Başkanlığına

Ön Lisans, Lisans ve Lisansüstü Eğitimde Müfredat Güncelleme Yönergesi sorularak kontrol edilir.

DÖRDÜNCÜ BÖLÜM
Çeşitli ve Son Hükümler

MADDE 7- (1) Bu Yönerge Fırat Üniversitesi Senatosu tarafından onaylandığı tarihte yürürlüğe girer.

MADDE 8- (1) Bu Yönerge hükümlerini Fırat Üniversitesi Rektörü yürütür.

Yönergenin Kabul Edildiği Senato Kararının Tarih ve Sayısı 24.03.2025 2024-2025/11.21

