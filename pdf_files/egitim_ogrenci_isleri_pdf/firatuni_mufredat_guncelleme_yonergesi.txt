

--- Sayfa 1 ---

FIRAT ÜNİVERSİTESİ

ÖNLİSANS, LİSANS VE LİSANSÜSTÜ EĞİTİMDE MÜFREDAT
GÜNCELLEME YÖNERGESİ

BİRİNCİ BÖLÜM
Amaç, Kapsam, Dayanak ve Tanımlar
Amaç ve kapsam

MADDE |- (1) Bu Yönergenin amacı, Fırat Üniversitesi akademik birimlerinde yeni ve/veya mevcut
programda müfredat yenileme ve mevcut programda ders değişikliği esaslarını düzenlemektir.

(2) Yükseköğretim Kurulu kararı ile yapılan ders değişiklikleri bu yönergenin kapsamı dışındadır.
Dayanak

MADDE 2 - (1) Bu Yönerge 2547 sayılı Yükseköğretim Kanununun 12 nci ve 43 üncü maddesi
hükümlerine dayanılarak hazırlanmıştır.

Tanımlar

MADDE 3 - (1) Bu Yönergede geçen;

a) Üniversite: Fırat Üniversitesini,

b) Rektör: Fırat Üniversitesi Rektörünü,
c) Senato: Fırat Üniversitesi Senatosunu ,

ç) Yönetim Kurulu: Üniversitenin fakülte, enstitü, yüksekokul, meslek yüksekokulu ve konservatuvar
yönetim kurulunu,

d) Yeni Bölüm/Program açma: Akademik Birimlerin bünyesinde yeni bir bölüm/program açılmasını,

e) Öğretim planı: Öğrencinin mezun olabilmesi için her dönem alması gereken zorunlu ve seçmeli dersler
ile bu derslerin teorik, uygulama/laboratuvar saatlerini, ulusal ve AKTS kredilerini, varsa önkoşullarıyla birlikte
tanımlayan ders planını,

f) Müfredat değişikliği: Öğretim planındaki derslerin ulusal ve AKTS kredilerinin, önkoşullarının,
yarıyıllarının, içeriklerinin değişmesi; yeni ders eklenmesi ya da ders çıkarılması, derslerin zorunlu ya da seçmeli
durumlarındaki değişikliği,

g) g) Program toplam kredisi: Bir akademik birimdeki diploma programının toplam kredi yükünü,

&) Sosyal seçmeli ders (SSD) havuzuna ders eklenmesi: Üniversite sosyal seçmeli ders havuzuna yeni bir
dersin eklenmesini,

h) İntibak: Öğretim planında yapılan değişikliklerin eski öğretim planına tabi öğrencilere nasıl
uygulanacağının belirtilmesini,

i) AKTS: Avrupa Kredi Transfer Sistemini
ifade eder.
İKİNCİ BÖLÜM
Müfredat değişikliği
Müfredat değişikliği


--- Sayfa 2 ---
FIRAT Sv Time Tiemne ve İiemnelikki Eğitimde Müf-e nolleme Yönersesi
ÜNİVERSİTESİ Ön Lisans, Lisans ve Lisansüstü Eğitimde Müfredat Güncelleme Yönergesi

MADDE 4- (1) Müfredat değişikliği için ilgili bölüm/anabilim/anasanat dalı kurulu önerisi, Üniversite
akademik birim kurulu kararı ekinde, görüş almak üzere Eğitim Komisyonuna gönderilir.
Bölüm/anabilim/anasanat dalı kurulu kararında derslerde yapılacak her türlü değişikliğin gerekçesi belirtilmiş
olmalıdır. Eğitim Komisyonunda görüşülen değişiklik önerisi mevzuata uygun bulunursa Senatoya sunulur;
mevzuata uygun olmayan öneriler, gerekçesi belirtilerek ilgili birime iade edilir.

(2) Senato tarafından onaylanan öneriyle ilgili karar, Öğrenci İşleri Daire Başkanlığı ve ilgili akademik
birim dekanlığı/müdürlüğüne gönderilir.

(3) Müfredat değişiklik önerileri, önerideki derslerin ait olduğu yarıyılın ders kayıtlarının başlama
tarihinden en geç 21 gün önceki Senato toplantısında görüşülecek şekilde hazırlanmış olmalıdır.

(4) Zamanında yapılmayan önerilerdeki derslerle ilgili değişiklikler önerilenden sonraki akademik yılda
geçerli olur.

(5) Öğretim planına yeni eklenmek istenilen, öğretim planında olup da ulusal yada AKTS kredisi, içeriği
ve kodu ve yarıyılı değiştirilen her ders için ders izlencesi hazırlanmalıdır.

(6) Değişiklik kapsamında kaldırılan, değiştirilen veya eklenmek istenilen her ders için intibak durumu
belirlenmelidir.

ÜÇÜNCÜ BÖLÜM
Ders Değişikliği önerilerinde uygulanacak esaslar
Yeni ders açma

MADDE 5- (1) Bir ders için hazırlanacak Ders İzlence Formunda aşağıda belirtilen bilgilerin yer alması
zorunludur:

a) Dersin açılma amacı (dersin amacı ifade edilirken “öğrencinin bu dersi aldığında kazanacağı
yeterlilikler, faydalar”).

b) Dersin kodu ve adı, teorik-uygulama saatleri ile ulusal ve AKTS kredisi
c) Dersin düzeyi (ön lisans, lisans, lisansüstü),
ç) Dersin statüsü (zorunlu/seçmeli/sosyal seçmeli),
d) Dersin içeriği (Türkçe ve İngilizce),
e) Dersin süresi (yarıyıllık veya yıllık),
f) Eğitimdili,
&) Önkoşulu (varsa),
&) Dersin öğrenim çıktıları,
h) Dersin program çıktılarına katkısı, matrisi,
ı) Temel öğretme ve değerlendirme yöntemi,
i) Önerilen kaynaklar
(2) Benzer ad ve içerikte başka dersler bulunmamalıdır.
(3) Açılması önerilen ders, içeriğine göre başka bilim dallarını ilgilendiriyorsa, ilgili birimin görüşü
alınarak, o birimin koduyla açılabilir.

(4) Anadal öğretim planında yapılan ders değişiklikleri çift anadal ve yandal programlarını da etkileyeceği
için çift anadal, yandal programları ile lisans tamamlama programlarının da güncellenmesi gerekir.

MADDE 6- (1) Yeni ders açılması veya ders değişikliklerinde ilgili dersin kodu harf ve rakamlardan
oluşur.

(2) Önerilen dersin kodunun mevcut derslerin ve daha önce kapatılan derslerin kodlarıyla çakışıp-

çakışmadığı, Türkçe ve İngilizce programa uygun olup olmadığı hususları Öğrenci İşleri Daire Başkanlığına
213


--- Sayfa 3 ---
Ön Lisans, Lisans ve Lisansüstü Eğitimde Müfredat Güncelleme Yönergesi

sorularak kontrol edilir.

DÖRDÜNCÜ BÖLÜM

Çeşitli ve Son Hükümler
Yürürlük
MADDE 7- (1) Bu Yönerge Fırat Üniversitesi Senatosu tarafından onaylandığı tarihte yürürlüğe girer.
Yürütme

MADDE 8- (1) Bu Yönerge hükümlerini Fırat Üniversitesi Rektörü yürütür.

Yönergenin Kabul Edildiği Senato Kararının Tarih ve Sayısı

Tarih Sayı

24.03.2025 2024-2025/11.21

