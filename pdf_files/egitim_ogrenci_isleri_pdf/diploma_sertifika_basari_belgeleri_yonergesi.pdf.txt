

--- Sayfa 1 ---
, , FIRAT ÜNİVERSİTESİ . ,
DİPLOMA, SERTİFİKA VE BAŞARI BELGELERİ YÖNERGESİ
BİRİNCİ BÖLÜM

Amaç, Kapsam, Dayanak ve Tanımlar

Amaç

MADDE 1- (1) Bu Yönerge; Fırat Üniversitesi”ne bağlı diploma programlarını tamamlayan
mezunlar için hazırlanacak diploma, geçici mezuniyet belgesi ve diploma ekinin düzenlenmesi,
sertifika programlarını tamamlayan kursiyerlere verilecek sertifikaların hazırlanması ile akademik,
idari ve topluma katkı gibi alanlarda başarılı bulunanları ödüllendirme kurallarına ilişkin esasları
belirlemek amacıyla hazırlanmıştır.

Kapsam

MADDE 2- (1) Bu Yönerge; Fırat Üniversitesi”ne bağlı Fakülte, Enstitü, Yüksekokul, Meslek
Yüksekokulu ve Devlet Konservatuvarı'nda ön lisans, lisans, lisansüstü (yüksek lisans ve doktora)
ve çift anadal/yandal programlarını tamamlayan öğrenciler, fahri doktora unvanı verilecek olanlar,
kursiyerler için hazırlanacak olan diploma, geçici mezuniyet belgesi, diploma eki, sertifika ve katılım
belgeleri ile diploma defterlerinin düzenlenmesine ve ayrıca akademik, idari ve topluma katkı gibi
alanlarda başarılı bulunan öğrenci ve diğer kişilere verilecek ödüller ve ödüllendirme kurallarına
ilişkin esasları kapsar.

Dayanak

MADDE 3- (1) Bu Yönerge, 2547 Sayılı Yükseköğretim Kanunu, Fırat Üniversitesi Ön
Lisans, Lisans Eğitim-Öğretim ve Sınav Yönetmeliği, Fırat Üniversitesi Lisansüstü Eğitim-Öğretim
ve Sınav Yönetmeliği”ne dayanılarak hazırlanmıştır.

Tanımlar

MADDE 4- (1) Bu Yönergede geçen;

a) Birim: Üniversiteye bağlı Fakülte, Enstitü, Yüksekokul, Meslek Yüksekokulu veya
Akademik Merkezleri,

b) Birim Yöneticisi: İlgili Birimin Dekan veya Müdürünü,

c) Üniversite: Fırat Üniversitesini,

ç) Rektör: Fırat Üniversitesi Rektörünü,

d) Senato: Üniversitenin Senatosunu,

ifade eder.

İKİNCİ BÖLÜM
Diploma, Sertifika ve Başarı Belgeleri

Diplomalar

MADDE 5- (1) Öğrenim gördükleri programların bütün koşullarını yerine getirerek
mezuniyet hakkı kazanan ön lisans ve lisans öğrencilerine, Öğrenci İşleri Daire Başkanlığı tarafından
tek tipte olmak üzere;

a) Dört yarıyıl (iki yıl) süreli eğitim-öğretim yapılan meslek yüksekokullarından mezun
olmak için gerekli koşulları sağlayan öğrencilere “Ön Lisans Diploması”,

b) En az sekiz yarıyıl (en az dört yıl) süreli eğitim-öğretim yapılan Fakülte, Yüksekokul ve
Devlet Konservatuvarlarının eğitim-öğretim programlarının ilk dört yarıyılındaki (ilk iki yılındaki)
bütün derslerinden en az DD veya B notu alan ve en az 2,00 GNO'yu sağlayan ancak öğrenim
gördükleri programı tamamlayamayan veya tamamlamayan öğrencilere talepleri halinde alan
belirtmeyen “Ön Lisans Diploması”,

c) En az sekiz yarıyıl (dört yıl) süreli eğitim-öğretim yapılan Fakülte, Yüksekokul,
Konservatuvarların lisans veya çift anadal programlarını tamamlayanlara “Lisans Diploması” verilir.

Sayfa 1/6


--- Sayfa 2 ---
ÜNİVERSİTESİ Diploma, Sertifika ve Başarı Belgeleri Yönergesi

(2) Lisansüstü eğitim öğretim yapılan Enstitülerdeki yüksek lisans programlarından mezun
olmak için gerekli şartları sağlayan öğrencilere kayıtlı oldukları programa göre “Tezli/Tezsiz Yüksek
Lisans Diploması”, doktora programlarından mezun olmak için gerekli şartları sağlayan öğrencilere
“Doktora Diploması” bağlı bulundukları Enstitüler tarafından tek tipte olmak üzere verilir.

Sertifikalar ve Belgeler

MADDE 6- (1) Öğrenim gördükleri programların bütün koşullarını yerine getirerek
mezuniyet hakkı kazananlara ilgili Birim tarafından aşağıda tanımlanan sertifikalar/belgeler;

a) Kayıtlı olduğu yandal programındaki bütün dersleri tamamlayan öğrenciler ile kayıtlı
olduğu çift anadal programını tamamlayamayan veya tamamlamadan ilişiğini kestirmek isteyen
öğrencilere, başarmış oldukları çift anadal programındaki derslerin, yandal programındaki asgari
krediyi sağlaması hâlinde “Yandal Sertifikası”,

b) Üniversite'ye bağlı Fakülte, Enstitü, Yüksekokul, Meslek Yüksekokulu, Konservatuvar ve
diğer Akademik Merkezler ile birlikte veya onun eşgüdümü ile kurs ve benzeri çalışmalara katılanlara
ilgili Birim tarafından “Sertifika” ya da “Katılım Belgesi”,

c) Normal süreler içinde mezun olan ön lisans ve lisans öğrencilerine, disiplin cezası almamış
ve genel akademik başarı not ortalaması 3,00 — 3,49 olmak şartıyla “Onur Belgesi”, ortalaması 3,50
ve üzerinde olanlara ise “Yüksek Onur Belgesi” verilir.

ç) (Mülga: 25.07.2022/2021-2022/23.7 Senato Kararı)

(2) (Ek: 25.07.2022/2021-2022/23.7 Senato Kararı) Normal öğrenim süresi içinde son
sınıfta bulunan (normal öğrenim süresini aşmamış, dönem kaybetmemiş) öğrencilere Diploma
Mezuniyet Töreni'nde verilmek üzere “Mezuniyet Töreni Katılım Belgesi” verilir. Bu öğrencilerden
genel sınav döneminde mezuniyete hak kazananlar içinde fakülte, yüksekokul, konservatuvar ve
meslek yüksekokulu birincisi, ikincisi ve üçüncüsü olarak belirlenenlere sırasıyla “Birincilik,
İkincilik ve Üçüncülük Belgesi” Rektörlük tarafından yapılacak törende verilir.

Dereceler aşağıdaki esaslara göre belirlenir:

a) Dereceler ilgili Birimler tarafından belirlenir ve Öğrenci İşleri Daire Başkanlığı tarafından
kontrol edildikten sonra ilan edilir.

b) Derecelerin belirlenmesinde genel sınav sonuçları esas alınır. (Ek Cümle:
26.05.2023/2022-2023/16.15 Senato Kararı) Genel sınav dönemi içinde sınavı yapılamayan veya
değerlendirilemeyen derslere ait puanlar derece belirmede kullanılmaz.

c) Çift ana dal yapan öğrenciler değerlendirmeye sadece ana dal üzerinden katılır.

ç) DGS veya yatay geçişle kayıt yaptıran öğrenciler intibaklarının yapıldığı sınıf dikkate
alınarak, mazeretli veya mazeretsiz geçici izin alan (kayıt donduran) öğrenciler izinli oldukları süreler
dikkate alınmadan değerlendirmeye katılır.

d) Stajını tamamlamamış öğrenciler, değişim programları ile veya özel öğrenci olarak
üniversitemizde bulunan misafir öğrenciler, mühendislik tamamlama, sağlık lisans tamamlama,
İLİTAM öğrencileri, formasyon eğitimi alan öğrenciler, disiplin cezası almış öğrenciler, af
kanunlarından faydalanarak kayıt yaptıran öğrenciler derece değerlendirmesine dahil edilmezler.

e) Dereceye girecek öğrenciler belirlenirken Genel not ortalaması değerlendirilir ve virgülden
sonraki dört haneye kadar kontrol yapılır. Genel not ortalaması aynı olan öğrenciler var ise sıralama
yaparken son dönem hariç, diğer dönemlerin ortalaması yüksek olan öğrenci üst sırada yer alır.

#) İkili diploma programlarında (UOLP vb.) öğrenim gören öğrencilerimizin, akademik
takvimde belirtilen bahar yarıyılı derslerinin bitiş tarihine kadar, her iki üniversitedeki öğrenimlerine
ait transkript belgeleri ile birlikte üniversitemizdeki program başkanlıklarına başvurmaları halinde
derece değerlendirmelerine dahil edilirler. Ortak üniversitede alınan puanların karşılıkları
üniversitemizdeki ilgili programın kurulları tarafından belirlenir.

Fahri Doktora Diploması

MADDE 7- (1) Fırat Üniversitesi Senatosu, Rektörün teklifi ve Senato'nun kararıyla “Fahri
Doktora Diploması” verir.

(2) Fahri Doktora unvanının verilebilmesi için adaylarda aşağıdaki koşullar aranır:

a) Unvan verilecek bilim alanında bilime uluslararası düzeyde katkıda bulunması, bilimsel
eserler vermiş olması,

Sayfa 2/6


--- Sayfa 3 ---
ÜNİVERSİTESİ Diploma, Sertifika ve Başarı Belgeleri Yönergesi

b) Barışa, insanlığa, fikir, kültür ve sanata önemli katkıda bulunması,

c) Çevreye, ekonomiye bilimsel araştırmalar sonucu yadsınamaz katkılarda bulunması,

ç) Türkiye'nin uluslararası alanda tanıtımında büyük katkılarda bulunmuş olması ve

d) Senato'nun kabul edeceği diğer koşullar.

(3) Fahri Doktora Diplomasında;

a) Fahri Doktora unvanı verilen kişinin adı soyadı, ilgili Enstitü Müdürü'nün ve Rektör'ün
imzası,

b) Üniversite'nin logosu,

c) Fahri Doktora Diploma Metni yer alır.

(4) (Mülga: 25.05.2022/2021-2022/20.13 Senato Kararı)

Üstün Hizmet Belgesi

MADDE 8- (1) Fırat Üniversitesi Senatosu, Rektör'ün teklifi ve Senato'nun kararıyla gerçek
veya tüzel kişilere tek tipte “Üstün Hizmet Belgesi” verir.

(2) Üstün Hizmet Belgesi verilebilmesi için adaylarda aşağıdaki koşullar aranır:

a) Fırat Üniversitesi'ne büyük miktarda maddi katkıda bulunmuş olmak,

b) Fırat Üniversitesi'ne veya Birimlerine önemli ölçüde düzenli olarak destek olmak,

c) Fırat Üniversitesi'ne uzun yıllar üst düzey yönetici olarak hizmet etmiş olmak.

(3) Üstün Hizmet Belgesi, Senato adına Rektör tarafından imzalanır.

Rektörlük Başarı Belgesi

MADDE 9- (1) “Rektörlük Başarı Belgesi”, güz ve bahar yarıyılında öğrencilere verilecek
ödüller, armağanlar ve ödüllendirme koşullarını sağlamış olan öğrencilere verilen ödülü ifade eder.

(2) Rektörlük Başarı Belgesi verilebilmesi için öğrencilerin aşağıda belirtilen alanlardan en
az birisinde başarı göstermesi gerekmektedir:

a) Akademik Başarı (ÖSYM yerleştirme puanına ve ALES puanına göre)

b) Grup veya bireysel gelişim çalışmaları

c) İletişim Dalında (radyo, dergi gazete vb.)

ç) Spor Dalında (bireysel ve takım sporları)

d) Sanat Dalında (edebiyat, fotoğraf, heykel, müzik, resim, seramik, sinema vb.)

e) Ders dışı bilimsel projeler (makale vb.)

f) Toplumsal sosyal içerikli projeler

g) Üniversitenin kurumsal işleyişine ve kampüs kültürüne katkı

8) Öğrencinin & öğrenimi süresince disiplin cezası almamış olması şartı aranır.

(3) Üniversitemize ÖSYM yerleştirme puanına göre her Fakülte ve Yüksekokula en yüksek
puanla yerleşen ilk üç öğrenci, güz döneminde derslerin başlama tarihinden itibaren bir ay içerisinde
Öğrenci İşleri Daire Başkanlığı tarafından belirlenir ve Üniversite Yönetim Kurulu'na sunulur.

(4) Lisansüstü Enstitülere güz veya bahar yarıyıllarında kayıt yaptırmaya hak kazanıp ilgili
dönemde ders kaydı yaptırarak öğrenimine başlayan, her Enstitü”deki en yüksek ALES puanına sahip
ilk üç öğrenci, öğrenim düzeyine bakılmaksızın Enstitüler tarafından belirlenerek Enstitü Yönetim
Kurulu kararıyla Üniversite Yönetim Kurulu'na sunulur.

(5) Diğer etkinlikler sonucunda “Rektörlük Başarı Belgesi” ile ödüllendirilmesi uygun
görülen öğrenci, ödül verilmesini gerektiren faaliyetin kısa özeti ile birlikte ilgili fakülte veya
yüksekokul yönetim kurulları tarafından Üniversite Yönetim Kurulu'na sunulur.

(6) “Rektörlük Başarı Belgeleri” güz ve bahar dönem sonu itibari ile verilir.

(7) Öğrencilere birden fazla ödül verilebilir.

(8) Fakülte veya Yüksekokullar bu Yönerge kapsamı dışında da genel kurallara uygun olarak,
başka ödül ve armağanlar da verebilir.

Lisansüstü En İyi Tez Ödülü

MADDE 10- (1) Öğrenim gördükleri lisansüstü programların bütün koşullarını yerine
getirerek mezuniyet hakkı kazananlara Fırat Üniversitesi Lisansüstü En İyi Tez Ödülü Yönergesine
uygun olarak “En İyi Tez Ödülü” verilir.

(2) En İyi Tez Ödülü almaya hak kazananların belirlenmesine ve ödülün verilmesine ait usul
ve esaslar Fırat Üniversitesi Lisansüstü En İyi Tez Ödülü Yönergesi ile belirlenir.

Sayfa 3/6


--- Sayfa 4 ---
ÜNİVERSİTESİ Diploma, Sertifika ve Başarı Belgeleri Yönergesi

ÜÇÜNCÜ BÖLÜM
Belgelerin Düzenlenmesi

Geçici Mezuniyet Belgesi

MADDE 1I1- (1) Diploması bir ay içinde düzenlenmemiş mezunlara, mezun olduklarını
belirten ve diploma bilgilerini içeren “Geçici Mezuniyet Belgesi” talep edilmesi halinde verilir.

(2) Geçici Mezuniyet Belgesi, Öğrenci İşleri Daire Başkanlığı tarafından hazırlanır. Belge
üzerinde mezun olunan Bölüm/Anabilim Dalı/ Program adı, Daire Başkanlığı'nın ıslak mührü, ilgili
Birim Yöneticisi'nin ve Rektör Yardımcısı'nın imzası yer alır.

(3) Geçici Mezuniyet Belgesi alanlar bu belgeleri iade etmedikleri takdirde kendilerine
diploma verilmez.

Diplomada yer alan bilgiler

MADDE 12- (1) Diplomanın üzerinde aşağıdaki bilgiler bulunur:

a) Üniversitenin adı ve logosu

b) Fakülte, Enstitü, Yüksekokul, Meslek Yüksekokulu, Konservatuvar adı

c) Mezunun adı ve soyadı

ç) Bitirilen bölüm ve/veya anabilim dalı/ana sanat dalı adı ve program adı

d) Rektör ve ilgili Birim Yöneticisi'nin adı ve soyadı

e) (Değişik: o 18.03.2021/2020-2021/9.16 Senato Kararı) Mezuniyet tarihi ilgili
yönetmeliklerde tanımlanan tarihtir.

f) Diploma numarası ve Türkiye Cumhuriyeti Kimlik Numarası (Yabancı Uyruklular için
Vatandaşlık Numarası)

g) Yükseköğretim Genel Kurulunun 30.03.2017 tarih ve Yükseköğretim Yürütme Kurulunun
02.05.2017 tarihli kararları uyarınca 2017-2018 Eğitim Öğretim yılından itibaren uzaktan öğretim
programlarına kaydolan öğrencilerin diplomalarında “Uzaktan Öğretim” ibaresi

&) Üniversite'nin diploma doğrulama sayfasının internet adresinin içinde bulunduğu 2,5cm x
2,5cm boyutlarında karekod

(2) Diplomalar, düzenlendiği tarihte görevde bulunan Rektör ile Dekan veya Enstitü
Müdürü/Yüksekokul Müdürü/Konservatuvar Müdürü/Meslek Yüksekokulu Müdürü tarafından,
Üniversitenin Elektronik Belge Yönetim Sistemi üzerinden elektronik olarak imzalanır.

(3) Diplomada yer alan bilgiler kâğıdın tek yüzüne Türkçe ve İngilizce olarak düzenlenir.

(4) (Mülga: 25.05.2022/2021-2022/20.13 Senato Kararı)

Diplomada yer almayacak hususlar

MADDE 13- (1) İkinci öğretim uygulaması yapılan programlar ile çift anadal
programlarından mezun olanların diplomalarında, ikinci öğretim ya da çift anadal programlarından
mezun oldukları belirtilmez.

(2) Diplomada, ilgili mevzuat hükümleri gereği, unvan yazılması zorunlu olan programların
dışında unvan yer almaz.

Diploma şekli ve basımı

MADDE 14- (1) Diplomaların tasarımı, basımda kullanılacak kâğıdın türü, boyutu, şekli ve
diğer fiziksel özellikleri Rektörün teklifi ve Senatonun kararıyla belirlenir.

(2) Diplomanın sol alt köşesinde ilgili Dekan veya Enstitü/Yüksekokul/Meslek Yüksekokulu/
Konservatuvar Müdürü'nün unvanı, adı, soyadı ve sağ alt köşesinde ise Rektör'ün unvanı, adı ve
soyadı yer alır.

(3) Diplomalar, Öğrenci İşleri Daire Başkanlığı tarafından Öğrenci Bilgi Sistemi üzerinden
toplu ve/veya tek tek bilgisayar ortamında her türlü güvenlik önlemleri alınarak hazırlanır.

(4) Diplomalar elektronik imza süreçleri tamamlandıktan sonra Öğrenci İşleri Daire
Başkanlığı tarafından bastırılır.

(5) (Mülga: 25.05.2022/2021-2022/20.13 Senato Kararı)

Diploma numaraları
MADDE 15- (1) Ön Lisans ve Lisans Diplomalarında, diploma numarası olarak; soldan sağa
doğru sırayla, mezuniyet yılını temsilen diplomanın verildiği yılın son 2 (iki) hanesi, mezun olunan

Sayfa 4/6


--- Sayfa 5 ---
ÜNİVERSİTESİ Diploma, Sertifika ve Başarı Belgeleri Yönergesi

programı tanımlayan 3 (üç) haneli sayı ve mezuniyet sırasını temsil eden 4 (dört) haneli sayıdan
oluşan toplam 9 (dokuz) basamaklı sayısal bir numara verilir (Örn.: 215230001).

(2) Yüksek Lisans ve Doktora Diplomalarında, ilgili programdan mezuniyet sırasını temsil
edecek şekilde Diploma numaraları kullanılır.

Diploma Eki

MADDE 16- (1) Kayıtlı oldukları programları başarıyla tamamlayarak diploma almaya hak
kazanan öğrencilere diploma ile birlikte “Diploma Eki” verilir.

(2) Diploma Eki, Yükseköğretim Diplomasına yapılan bir ek olup diplomanın akademik ve
profesyonel anlamda tanınmasını kolaylaştırır. Ancak, diplomanın yerini almaz ve uluslararası
akademik tanınırlığı garanti etmez.

(3) Diploma Eki, diploma ile birlikte verilir ve formatı Avrupa Komisyonu, Avrupa Konseyi
ve UNESCO/CEPES tarafından geliştirilen bir modeli temel alır.

(4) Diploma Eki'nde mezuniyet tarihi, diploma numarası, alınan derecenin düzeyi, içeriği ve
kullanım alanları, Üniversitenin eğitim-öğretim ve değerlendirme esasları ile ulusal eğitim sistemi
hakkında bilgilere yer verilir.

(5) Diploma Eki, Öğrenci İşleri Daire Başkanı tarafından imzalanır.

DÖRDÜNCÜ BÖLÜM
Belgelerin Teslimi ve Yenilenmesi

Diploma, Diploma Eki, Geçici Mezuniyet Belgesi ve sertifikaların teslimi

MADDE 17- (1) Diploma, Diploma Eki, Geçici Mezuniyet Belgesi ve Sertifikalar yalnızca
hak sahiplerinin kendilerine ya da noter onaylı vekâletnamelerini ibraz eden vekillerine teslim edilir.

(2) Diploma sahibinin yurt dışında bulunması hâlinde, vereceği vekâletnamenin Türkiye
Cumhuriyeti Konsolosluklarından alınmış olması gerekir.

(3) Vefat eden kişinin diploması, istekleri hâlinde kanuni mirasçılarına verilir.

(4) Diploma ve Diploma Eki, İlişik Kesme Belgesi'ni veya verilmiş ise Geçici Mezuniyet
Belgesi'ni teslim eden hak sahiplerine tutanak imzalatılarak teslim edilir.

(5) (Değişik: 18.03.2021/2020-2021/9.16 Senato Kararı) Tıp ve Diş Hekimliği
Fakültelerinin diplomaları önce Sağlık Bakanlığına, Sağlık Bilimleri Fakültesi ve Sağlık Hizmetleri
alanındaki Meslek Yüksekokullarına ilişkin diplomalar ise Sağlık İl Müdürlüğüne tescil işlemleri için
gönderilir. Bu diplomalar tescil işlemleri tamamlandıktan sonra hak sahiplerine tutanak imzalatılarak
teslim edilir.

(6) (Değişik: 25.07.2022/2021-2022/23.7 Senato Kararı) Ön Lisans, Lisans ve Lisansüstü
Diplomaları Öğrenci İşleri Daire Başkanlığı tarafından basımı yapılarak teslim edilir.

Diploma Defterleri

MADDE 18- (1) Ön Lisans, Lisans ve Lisansüstü Diplomalarına ait bilgiler Öğrenci Bilgi
Sisteminde elektronik olarak kayıt altında tutulur.

(2) Her bir eğitim-öğretim yılı içinde düzenlenen diplomalara ait bilgiler (diploma sahibinin
kimlik ve akademik bilgileri) ilgili eğitim-öğretim yılı sonu itibariyle kâğıt ortamına aktarılarak
mühürlenir ve yetkililer tarafından ıslak imza ile imzalanır. Bu şekilde oluşturulan diploma defterleri
ciltlenerek güvenli ortamlarda arşivlenir.

Diploma yemini

MADDE 19- (1) Mezuniyete hak kazananlar diploma yemin metnini sesli olarak okuduktan
sonra, törenli günlerde Rektör veya görevlendireceği yetkililerden, törensiz günlerde ise
Üniversite”ye bağlı kurum yetkililerinden diplomalarını alırlar.

(2) Diploma yemin metni “Bu diploma ile bana verilen unvanın onurunu koruyacağıma,
yüklediği sorumlulukların tanıdığı yetkilerin her an bilincinde olarak hangi koşul altında olursa olsun
onları insanlık ve ülkemin yararına kullanacağıma, kendimi ve mesleğimi yükseltmeye ve yüceltmeye
çalışacağıma, namusum ve şerefim üzerine ant içerim.” şeklindedir.

(3) Sağlık, hukuk vb. alanlardan mezun olanlar için ilgili Birimler tarafından özel yemin
metinleri kullanılabilir.

Sayfa 5/6


--- Sayfa 6 ---
ÜNİVERSİTESİ Diploma, Sertifika ve Başarı Belgeleri Yönergesi

Diploma, Diploma Eki, Geçici Mezuniyet Belgesi ve sertifikaların kaybı

MADDE 20- (1) (Değişik: 18.03.2021/2020-2021/9.16 Senato Kararı) Diploma, Diploma
Eki, Geçici Mezuniyet Belgesi veya Sertifikasını kaybeden kişi, gerekçeli başvuru dilekçesi,
fotoğraflı ve onaylı nüfus cüzdanı sureti ile Öğrenci İşleri Daire Başkanlığına başvurur.

(2) Düzenlenen ikinci nüshalarda ön sağ üst köşesinde “ikinci nüsha” olduğu yazılır ve
düzenleme tarihinde görevde bulunan ilgili Birim Yöneticisi ve/veya Rektör tarafından imzalanır.

(3) (Değişik: 18.03.2021/2020-2021/9.16 Senato Kararı) Mezuniyetten sonra öğrencinin
kimlik bilgilerinde ya da nüfus kaydını ilgilendiren diğer bilgilerinde değişiklik olması durumunda,
kendi talebi doğrultusunda diploması henüz hazırlanmamışsa yeni bilgilerle düzenlenir. Hazırlanıp
teslim edilmiş belgelerdeki değişiklikler, değişikliklerin gerekçesini gösterir resmi belgelerin ibrazı
halinde yapılır.

(4) (Değişik: 18.03.2021/2020-2021/9.16 Senato Kararı) Kimlik ve mezuniyet bilgilerinin
korunmuş olması kaydıyla, yırtılan, herhangi bir nedenle tahrip olan veya zorunlu nedenlerle tümüyle
yeniden düzenlenmesi gereken hallerde, ilgili kişinin bir dilekçe ekinde eski diploma/belge ve onaylı
nüfus cüzdanı sureti ile birlikte Öğrenci İşleri Daire Başkanlığına başvurması halinde,
diplomaların/belgelerin yerine ikinci nüsha belgeler hazırlanır. Hazırlanan belgeler düzenleme
tarihinde görevde bulunan ilgili Birim Yöneticisi ve/veya Rektör tarafından imzalanır.

BEŞİNCİ BÖLÜM
Diğer Hükümler

Hüküm bulunmayan haller

MADDE 21- (1) Bu Yönergede hüküm bulunmayan hallerde ilgili mevzuat hükümleri ve
Senato kararları uygulanır.

Yürürlük

MADDE 22- (1) Senato kararıyla kabul edilmiş yürürlükteki Fırat Üniversitesi Diploma
Yönergesi yürürlükten kaldırılmıştır.

(2) Bu Yönerge, Senato tarafından kabul edildiği tarihten itibaren yürürlüğe girer.

Yürütme

MADDE 23- (1) Bu Yönerge hükümleri Rektör tarafından yürütülür.

Yönergenin Kabul Edildiği Senato Kararının Tarih ve Sayısı
Tarih Sayı
18.03.2021 2020-2021/9.16

Sayfa 6/6
