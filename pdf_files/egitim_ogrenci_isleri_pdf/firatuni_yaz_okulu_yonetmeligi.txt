FIRAT ÜNİVERSİTESİ YAZ OKULU YÖNETMELİĞİ
BİRİNCİ BÖLÜM
Amaç, Kapsam, Dayanak ve Tanımlar

MADDE | — (1) Bu Yönetmeliğin amacı, Fırat Üniversitesinde uygulanan yaz okulu ile ilgili usul ve esasları
düzenlemektir.

MADDE 2 — (1) Bu Yönetmelik, Fırat Üniversitesinde yaz okulu öğretimi yapan; fakülte, konservatuar ve
meslek yüksekokullarında uygulanacak ilkeleri kapsar.

MADDE 3 - (1) Bu Yönetmelik, 4/11/1981 tarihli ve 2547 sayılı Yükseköğretim Kanununun 14 üncü
maddesine dayanılarak hazırlanmıştır.


MADDE 4 — (1) Bu Yönetmelikte geçen;

(a) Senato: Fırat Üniversitesi Senatosunu,

(b) Üniversite: Fırat Üniversitesini,

(c) Yaz okulu: Güz ve bahar yarıyılları dışında, yaz aylarında Üniversite bünyesinde yapılan eğitim-öğretimi

ifade eder.
İKİNCİ BÖLÜM

Yaz Okulunun Amaçları, Esasları ve Akademik Takvimi

Yaz okulunun amaçları

MADDE 5 - (1) Yaz okulunun amaçları şunlardır:

(a) Öğrencilerin, yaz aylarında da eğitim-öğretim imkânlarından faydalanmalarını sağlayarak, Üniversitede
eğitim-öğretimin verimliliğini arttırmak,
(b) Öğrencilerin güz ve bahar yarıyıllarında alıp da başarısız oldukları, devam edemedikleri ya da çeşitli
nedenlerden dolayı döneminde alamadıkları dersleri, yaz döneminde almalarına imkân sağlayarak, derslerdeki yığılmaları önlemek,
(c) Yurt içi ve yurt dışındaki yükseköğretim ve araştırma kurumlarında çalışan, ancak yaz aylarında uygun zamanları olan öğretim elemanlarından; ders, seminer, kurs vb. etkinlikler yoluyla yararlanmak,
(ç) Üstün başarılı öğrencilerin, üst yarıyıllardan ders alabilmelerini sağlamak,
(d) Diğer yükseköğretim kurumlarındaki öğrencilerin, Üniversitemizdeki eğitim-öğretim imkânlarından faydalanmalarını sağlamak,
(e) Öğrencilere, notlarını yükseltme imkânı sağlamak,
(f) Yan dal ve çift ana dal programına kayıtlı öğrencilerin, programı izlemelerini kolaylaştırmak.

Yaz okulunun süresi
MADDE 6 — (1) Yaz okulunda, açılan her ders için, güz veya bahar yarıyıllarında yapılan toplam ders saati
kadar ders yoğunlaştırılarak yapılır. Yaz okulunda alınan derslerin kredileri; ön lisans/lisans programlarında
belirtildiği gibidir. Yaz okulunun başlama, bitiş ve sınav tarihleri Senato tarafından belirlenir. Yaz okulunda mazeret
ve bütünleme sınavları yapılmaz.

Yaz okuluna katılma
MADDE 7 — (1) Yaz okuluna katılma ile ilgili esaslar şunlardır:
(a) Başarı durumları ne olursa olsun, isteyen her öğrenci yaz okuluna katılabilir.
(b) Yaz okuluna katılan öğrenciler için yaz okulunda geçen süre, normal eğitim-öğretim süresinden sayılmaz.
(c) Azami öğrenim süresini tamamlayan öğrenci, ek süre hakkı elde ettiği ders ya da dersleri, yaz okulunda alarak mezuniyet için gerekli şartları sağlayabilir.
(ç) Azami öğrenim süresini tamamlamış olup, ek süre hakkı bulunmayan öğrenciler yaz okuluna katılamazlar.

Yaz okulunda ders açılması
MADDE 8 - (1) Yaz okulunda açılacak derslerle ilgili esaslar şunlardır:
(a) Yaz okulunda bir dersin açılabilmesi için asgari öğrenci sayısı Senato kararı ile belirlenir.
(b) Yaz okulunda açılması öngörülen ön lisans ve lisans dersleri ile bu dersleri yürütecek öğretim elemanları,
dersleri veren birimler tarafından belirlenir ve ilgili fakülte/yüksekokul/konservatuvar/meslek yüksekokulu yönetim
kuruluna sunulur. Yönetim kurulu kararı yaz okulu başlangıcından en az 30 (otuz) gün önce öğrencilere duyurulur.
(c) Bir derse kayıt yaptıran öğrenci sayısı 50 (elli)'den fazla ise, ön lisans ve lisans dersleri için ilgili
fakülte/yüksekokul/konservatuvar/meslek yüksekokul yönetim kurulu kararı ile bu dersler şubeler halinde
yürütülebilir. Zorunlu hallerde bu sayılar, yönetim kurulunca değiştirilebilir.
(ç) Yaz okulunda açılacak dersleri, normal ve ikinci öğretim öğrencileri birlikte alırlar.

Yaz okulunda ders alma şartları

MADDE 9 — (1) Yaz okulunda alınacak derslerle ilgili esaslar şunlardır:

(a) Bir öğrenci, yaz okulunda;

(1) Daha önce güz ve/veya bahar yarıyıllarında alıp başarısız olduğu dersleri,
(2) Güz ve/veya bahar yarıyıllarında açıldığı halde almadığı veya alamadığı dersleri,
(3) 3/7/2013 tarihli ve 28696 sayılı Resmi Gazete'de yayımlanan Fırat Üniversitesi Önlisans ve Lisans Eğitim-Öğretim Yönetmeliğinde belirtilen şartları sağlamak kaydıyla, bir üst yarıyıl/yıl derslerini,
(4) Kayıtlı olduğu çift anadal ve yandal programında normal öğretim dönemlerinde alamadığı dersleri, alabilir.

(b) Genel Not Ortalamasına (GNO) bakılmaksızın öğrenci, notlarını yükseltmek için daha önce başarmış
olduğu dersleri tekrar alabilir. Bu durumda öğrencinin aldığı son not geçerlidir.
(c) Yaz okuluna kayıt yaptıran öğrenci, toplam 12 (on iki) saati aşmamak üzere, en fazla 3 (üç) ders alabilir.
(ç) Yaz okulunda öğrenci, ön koşulunu sağlamadığı dersleri alamaz.
(d) Yaz Okulunda Fırat Üniversitesinden ders almaya ilişkin diğer hususlar
Senato tarafından belirlenir.

“Başka Bir Üniversitenin Yaz Okulundan Ders Alma, Kayıt ve Değerlendirme
Madde 10- Başka bir üniversitenin Yaz Okulundan ders alma, kayıt, vb. hususlar, Senato tarafından belirlenir.

Yaz okulunun akademik takvimi
MADDE 11 —(1) Yaz okulunun akademik takvimi, ilgili birimlerin önerileri doğrultusunda, Senato tarafından
belirlenerek genel akademik takvimle birlikte ilan edilir.

Yaz okulunda alınan notlar
MADDE 12 — (1) Yaz okulunda alınan notlar, öğrenci işleri kayıtlarında ve transkriptlerde yaz okulu adı altında oluşturulan bölümde gösterilir.

Öğrenim ücreti
MADDE 13 — (1) Yaz okulunda açılacak derslere kayıt yaptıracak öğrenciler; öğrenim ücretlerini, Bakanlar
Kurulu/Maliye Bakanlığı tarafından belirlenen esaslara göre ön kayıt esnasında öderler.

(2) Yaz okulunda ders veren öğretim elemanlarına, ilgili mevzuata göre ek ders ücreti ödenir.

ÜÇÜNCÜ BÖLÜM
Çeşitli ve Son Hükümler
Yönetmelikte hüküm bulunmayan haller

MADDE 14 — (1) Bu Yönetmelikte belirtilmeyen hallerde Fırat Üniversitesi Önlisans ve Lisans Eğitim-
Öğretim Yönetmeliği hükümleri ile Senato tarafından belirlenen esaslar uygulanır.

(2) Ayrı bir eğitim-öğretim yönetmeliği bulunan birimlerde yaz okulu açılması halinde, bu Yönetmelikte
belirtilmeyen konularda, ilgili birimin yönetmelik hükümleri uygulanır.

Yürürlükten kaldırılan yönetmelik
MADDE 15 — (1) 22/12/2004 tarihli ve 25678 sayılı Resmi Gazete'de yayımlanan Fırat Üniversitesi Yaz
Okulu Yönetmeliği yürürlükten kaldırılmıştır.

MADDE 16 - (1) Bu Yönetmelik yayımı tarihinde yürürlüğe girer.

MADDE 17 — (1) Bu Yönetmelik hükümlerini Fırat Üniversitesi Rektörü yürütür.

MADDE 2 — Aynı Yönetmeliğin 10 uncu maddesi başlığıyla birlikte aşağıdaki şekilde değiştirilmiştir.

“Başka bir üniversitenin yaz okulundan ders alma, kayıt ve değerlendirme

MADDE 10 -(1) Başka bir üniversitenin yaz okulundan ders alma, kayıt ve benzeri hususları Senato
belirler.”

MADDE 3 — Bu Yönetmelik yayımı tarihinde yürürlüğe girer.

MADDE 4 - Bu Yönetmelik hükümlerini Fırat Üniversitesi Rektörü yürütür.


Tarihi Sayısı 22/7/2015 29422

